{
  "id": "LOV-2002-06-21-34",
  "type": "statute",
  "title": "Lov om forbrukerkjøp (forbrukerkjøpsloven)",
  "short_name": "Forbrukerkjøpsloven – fkjl",
  "status": "in_force",
  "issued_date": "2002-06-21",
  "in_force_date": "2002-07-01",
  "url": "https://lovdata.no/dokument/NL/lov/2002-06-21-34",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "title": "Alminnelig virkeområde",
      "content": "Loven gjelder forbrukerkjøp, hvis ikke noe annet er fastsatt i lov.\nMed forbrukerkjøp menes salg av ting til en forbruker når selgeren eller selgerens representant opptrer i næringsvirksomhet.\nMed forbruker menes en fysisk person som ikke hovedsakelig handler som ledd i næringsvirksomhet.\nRepresentant som opptrer i næringsvirksomhet er solidarisk ansvarlig med selgeren for dennes forpliktelser dersom ikke forbrukeren blir gjort uttrykkelig oppmerksom på at representanten bare opptrer som mellommann og ikke er solidarisk ansvarlig med selgeren. Ansvaret gjelder ikke når selgeren selv opptrer i næringsvirksomhet.\nLoven gjelder bytte av ting så langt den passer.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Lovens anvendelse i noen særlige forhold",
      "content": "Loven gjelder for\na. bestilling av ting som skal tilvirkes (tilvirkningskjøp)\nb. levering av vann\nc. kjøp av fordringer eller rettigheter\nd. avtale med et nettselskap om overføring av elektrisk energi\ne. digitale ytelser som etter kjøpsavtalen skal leveres sammen med en ting, og som er sammenknyttet med tingen på en slik måte at ytelsene er nødvendige for tingens funksjoner. Dette gjelder uavhengig av om de digitale ytelsene skal leveres av selgeren eller en tredjeperson. Er det tvil om levering av de digitale ytelsene omfattes av kjøpsavtalen, legges det til grunn at ytelsene er omfattet av avtalen.\nLoven gjelder ikke for\na. kjøp av fast eiendom\nb. avtale om oppføring av bygning eller annet anlegg på fast eiendom\nc. avtale med en kraftleverandør om levering av elektrisk energi. Kapittel 5 om forsinkelse gjelder likevel ved forsinket oppstart av levering av elektrisk energi\nd. avtale som pålegger den part som skal levere tingen, også å utføre et arbeid eller annen tjeneste, dersom dette utgjør den overveiende del av hans eller hennes forpliktelser\ne. avtale om levering av digitale ytelser som ikke er omfattet av første ledd bokstav e\nf. kjøp av fysiske medier som etter avtalen utelukkende brukes som bærere av digitalt innhold. §§ 6, 7 og 23 gjelder likevel for levering og forbrukerens krav ved forsinket levering av slike fysiske medier.\nMed digitale ytelser menes ytelser som nevnt i digitalytelsesloven § 1 annet ledd.\n0 Endret ved lover 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), 17 juni 2016 nr. 29 (ikr. 1 juli 2016 iflg. res. 17 juni 2016 nr. 703), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Ufravikelighet. Lovvalg",
      "content": "Loven kan ikke fravikes ved avtale til skade for en forbruker. Første punktum har ikke betydning for gyldigheten av avtaler som inngås etter at forbrukeren har gitt melding om et kontraktsbrudd.\nDet kan ikke avtales at rettsreglene i en stat utenfor EØS skal anvendes på en kjøpsavtale som har nær tilknytning til EØS-statenes territorium, dersom forbrukeren ved dette får en dårligere beskyttelse enn etter loven her.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Risikoen for sending av meldinger",
      "content": "Dersom en part gir melding i samsvar med loven og sender den på en måte som er forsvarlig etter forholdene, og ikke annet fremgår, kan avsenderen gjøre gjeldende at meldingen er gitt i tide, selv om det oppstår forsinkelse eller feil under fremsendingen eller meldingen ikke når frem til den andre parten.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "2:5",
      "chapter": "2",
      "section": "5",
      "title": "Leveringsstedet",
      "content": "Tingen skal holdes klar for henting på det stedet der selgeren hadde sitt forretningssted da kjøpet ble inngått. Hvis kjøpet ble inngått uten tilknytning til selgerens forretningssted, skal tingen leveres hos forbrukeren.\nDersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått.\nPartene kan avtale et annet leveringssted.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "2:6",
      "chapter": "2",
      "section": "6",
      "title": "Leveringstiden",
      "content": "Tingen skal leveres uten unødig opphold og senest innen 30 dager etter kjøpet, hvis ikke noe annet er avtalt.\nEr det avtalt et tidsrom for levering, har selgeren rett til å velge tidspunktet om forholdene ikke viser at valget er forbrukerens.\nHar selgeren ved hentekjøp rett til å velge tidspunktet for levering, skal han eller hun i tide gi forbrukeren melding om når tingen kan hentes.\n0 Endret ved lov 20 juni 2014 nr. 27 (ikr. 20 juni 2014 iflg. res. 20 juni 2014 nr. 776).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "2:7",
      "chapter": "2",
      "section": "7",
      "title": "Leveringen",
      "content": "Levering skjer når tingen overtas av forbrukeren. For ting som i samsvar med § 2 første ledd bokstav e skal leveres sammen med en digital ytelse, kreves det i tillegg at den digitale ytelsen er gjort tilgjengelig for forbrukeren. For ting som etter avtalen skal installeres av eller på vegne av selgeren, kreves det i tillegg at tingen er installert.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Tilleggsplikter ved sendekjøp",
      "content": "Skal selgeren sørge for at tingen blir sendt, plikter han eller hun å inngå de avtaler som trengs for å få tingen transportert til bestemmelsesstedet på egnet måte og på vanlige vilkår for slik transport.\nSkal ikke selgeren tegne transportforsikring for tingen, må han eller hun når forbrukeren ber om det, gi de opplysninger som forbrukeren trenger for å kunne tegne forsikring.\nDersom selgeren leverer tingen til en fraktfører uten at det ved merking, i transportdokument eller på annen måte tydelig fremgår at den skal til forbrukeren, må selgeren gi forbrukeren slik melding som gjør det klart hva forbrukeren skal motta.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "title": "Selgerens tilbakeholdsrett",
      "content": "Selgeren har ikke plikt til å overgi tingen, overlevere dokument, eller på annen måte overføre rådigheten over tingen, uten at kjøpesummen betales samtidig. Dette gjelder likevel ikke hvis selgeren har gitt forbrukeren kreditt.\nSkal selgeren sende tingen til et annet sted, kan han eller hun likevel ikke la være å sende den, men selgeren kan hindre at forbrukeren får rådigheten før kjøpesummen betales.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "2:10",
      "chapter": "2",
      "section": "10",
      "title": "Ansvar for kostnader",
      "content": "Selgeren bærer kostnadene med tingen til den er levert. Denne paragrafen gjelder ikke kostnader ved at leveringen blir forsinket som følge av forhold på forbrukerens side.\nNår tingen skal sendes til forbrukeren, kan det avtales at kostnader som følger av sendingen, skal betales av forbrukeren i tillegg til kjøpesummen.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "2:11",
      "chapter": "2",
      "section": "11",
      "title": "Avkastning av tingen",
      "content": "Avkastning som tingen gir før den avtalte leveringstiden tilfaller selgeren, når det ikke var grunn til å regne med at den ville falle senere. Avkastning som tingen gir etter den avtalte leveringstiden tilfaller forbrukeren, når det ikke var grunn til å regne med at den ville falle tidligere.\nPartene kan avtale en annen ordning.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "2:12",
      "chapter": "2",
      "section": "12",
      "title": "Aksjer. Rentebærende fordringer",
      "content": "Kjøp av en aksje omfatter det utbyttet som ikke var forfalt før kjøpet. Det samme gjelder rett til å tegne nye aksjer når retten ikke kunne nyttes før kjøpet.\nKjøp av en rentebærende fordring omfatter de renter som er påløpt, men ikke forfalt ved den avtalte leveringstiden. Motverdien av slike renter skal betales som tillegg til kjøpesummen når ikke fordringen er solgt som usikker.\nPartene kan avtale en annen ordning.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "title": "Hva risikoen innebærer",
      "content": "Når risikoen for tingen er gått over på forbrukeren, faller ikke forbrukerens plikt til å betale kjøpesummen bort ved at tingen deretter går tapt, skades eller minskes som følge av en hendelse som ikke beror på selgeren.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "title": "Risikoens overgang",
      "content": "Risikoen går over på forbrukeren når tingen er overtatt av forbrukeren. Hvis overtakelsestidspunktet er kommet og forbrukeren unnlater å overta en ting som er stilt til hans eller hennes rådighet, har forbrukeren likevel risikoen for tap eller skade som skyldes egenskaper ved tingen selv, for eksempel forråtnelse.\nSkal forbrukeren hente tingen på et annet sted enn hos selgeren, går risikoen over når overtakelsestidspunktet er kommet og forbrukeren er kjent med at tingen er stilt til hans eller hennes rådighet på leveringsstedet.\nRisikoen går ikke over på forbrukeren før det ved merking, transportdokument eller på annen måte er gjort klart at tingen er tiltenkt forbrukeren.\nVed sendekjøp går risikoen over på forbrukeren når forbrukeren, eller en tredjeperson forbrukeren har pekt ut som ikke er fraktføreren, fysisk har fått varene i sin besittelse. Risikoen går likevel over på forbrukeren når varene overlates til fraktføreren, dersom det er forbrukeren som har gitt fraktføreren transportoppdraget, og det ikke var selgeren som tilbød dette transportalternativet. Annet punktum berører ikke forbrukerens rettigheter overfor fraktføreren.\nEr en ting kjøpt og levert på prøve eller for øvrig med rett til tilbakelevering, har forbrukeren risikoen for tingen inntil den igjen er overtatt av selgeren. Dette gjelder likevel ikke når forbrukeren har rett til å levere tingen tilbake etter angrerettloven eller tilsvarende angrefrist etter avtale om forbrukerkjøp.\n0 Endret ved lover 20 juni 2014 nr. 27 (ikr. 20 juni 2014 iflg. res. 20 juni 2014 nr. 776), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "4:15",
      "chapter": "4",
      "section": "15",
      "title": "Tingens egenskaper",
      "content": "Tingen skal være i samsvar med de krav til art, mengde, kvalitet, funksjonalitet og andre egenskaper som følger av avtalen. Tingen skal leveres med innpakning og alt tilbehør som følger av avtalen. Det samme gjelder veiledning, herunder veiledning om installasjon, og eventuelle oppdateringer. Tingen skal passe til særlige formål som forbrukeren senest på tidspunktet for avtaleinngåelsen har gjort selgeren kjent med, dersom selgeren har akseptert dette.\nTingen skal også være i samsvar med kravene som følger av tredje og fjerde ledd, med mindre forbrukeren ved inngåelsen av avtalen ble spesielt opplyst om at en bestemt egenskap ved tingen ville avvike fra disse kravene, og uttrykkelig og særskilt aksepterte dette avviket.\nHvis det ikke er avtalt noe annet i samsvar med reglene i annet ledd, skal tingen\na. passe for de formål som tilsvarende ting vanligvis brukes til\nb. svare til den mengde og ha de egenskaper og andre funksjoner, blant annet med hensyn til holdbarhet, funksjonalitet og sikkerhet, som er vanlige for ting av samme type, og som forbrukeren med rimelighet kan forvente ved kjøp av en slik ting\nc. være av samme kvalitet som og tilsvare beskrivelsen av en prøve eller modell som selgeren har gjort tilgjengelig for forbrukeren før inngåelsen av avtalen\nd. leveres med relevant tilbehør, slik som innpakning, installasjonsveiledning, bruksanvisning eller annen veiledning, som forbrukeren med rimelighet kan forvente å få\ne. være i samsvar med offentligrettslige krav som stilles i lovgivningen eller offentlig vedtak i medhold av lov på den tid kjøpet inngås, hvis ikke forbrukeren har til hensikt å anvende tingen på en slik måte at kravet er uten betydning.\nFor ting som i samsvar med § 2 første ledd bokstav e skal leveres sammen med en digital ytelse, skal selgeren sikre at forbrukeren får informasjon om og får levert oppdateringer, herunder sikkerhetsoppdateringer, som er nødvendige for at tingen fortsetter å være i samsvar med lovens krav. Gjelder avtalen en enkelt levering av en digital ytelse, gjelder selgerens plikter etter første punktum i den tidsperioden som forbrukeren med rimelighet kan forvente ut fra typen og formålet med tingen og den digitale ytelsen og under hensyn til avtalens omstendigheter og art. Gjelder avtalen en løpende levering av den digitale ytelsen, gjelder selgerens plikter etter første punktum så lenge den digitale ytelsen skal leveres, men likevel i minst to år etter leveringen av tingen.\nSelgeren er ikke ansvarlig for mangler som utelukkende skyldes at forbrukeren innen rimelig tid unnlater å installere oppdateringer som nevnt i fjerde ledd. Dette gjelder likevel bare dersom selgeren har informert forbrukeren om at oppdateringen var tilgjengelig og om følgene av at denne ikke installeres, og den manglende installeringen ikke skyldes feil i installasjonsveiledningen som er levert til forbrukeren.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "4:16",
      "chapter": "4",
      "section": "16",
      "title": "Mangel",
      "content": "Tingen har en mangel dersom\na. den ikke er i samsvar med ett eller flere av kravene i § 15, med mindre det er avtalt unntak fra kravene i samsvar med § 15 annet ledd\nb. selgeren ved kjøpet har forsømt å opplyse om forhold ved tingen eller dens bruk som han eller hun burde kjenne til, og som forbrukeren hadde grunn til å regne med å få, dersom unnlatelsen kan antas å ha virket inn på kjøpet\nc. den ikke svarer til opplysninger som selgeren i sin markedsføring eller ellers har gitt om tingen eller dens bruk, dersom selgeren ikke viser at opplysningene før kjøpet er rettet på samme eller tilsvarende måte som de ble fremsatt, eller at de ikke kan ha innvirket på kjøpet\nd. bruken av tingen hindres eller begrenses som følge av krenkelse av en tredjepersons rett i tingen, for eksempel eiendomsrett, panterett eller immaterialrett, om ikke annet er avtalt.\nFørste ledd bokstav c gjelder tilsvarende for opplysninger noen annen enn selgeren har gitt på tingens innpakning, i annonse eller annen markedsføring på vegne av selgeren eller tidligere salgsledd. Dette gjelder likevel ikke hvis selgeren viser at han eller hun verken kjente til eller med rimelighet kunne ha kjent til opplysningene.\nForbrukeren kan ikke gjøre gjeldende som en mangel noe som har sin årsak i materialer som er levert av forbrukeren. Dette gjelder likevel ikke dersom selgeren på grunn av materialenes uegnethet burde ha frarådet bruken av dem.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "4:17",
      "chapter": "4",
      "section": "17",
      "title": "Mangel som skyldes uriktig installering",
      "content": "Feil ved tingen som skyldes uriktig installering, anses som en mangel dersom\na. installering er del av kjøpsavtalen og ble utført av selgeren eller under selgerens ansvar, eller\nb. installeringen var ment å utføres av forbrukeren og ble utført av ham eller henne, og den uriktige installeringen skyldes mangler i installasjonsveiledningen som ble levert av selgeren. For ting som i samsvar med § 2 første ledd bokstav e skal leveres sammen med en digital ytelse, gjelder dette også der installasjonsveiledningen ble levert av tilbyderen av den digitale ytelsen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "4:18",
      "chapter": "4",
      "section": "18",
      "title": "Tidspunktet for mangelsbedømmelsen. Bevisbyrde",
      "content": "Ved bedømmelsen av om tingen har en mangel, skal tidspunktet for leveringen av tingen legges til grunn, selv om mangelen først viser seg senere. For digitale ytelser som skal leveres løpende over en periode, jf. § 2 første ledd bokstav e, skal bedømmelsen skje ut fra tidspunktet eller perioden ytelsene ble eller skulle blitt levert. Det samme gjelder oppdateringer etter § 15 fjerde ledd.\nHvis ikke noe annet bevises, skal en mangel som viser seg innen to år etter leveringen av tingen, formodes å ha eksistert ved leveringen. Gjelder avtalen digitale ytelser som skal leveres løpende, formodes selgeren, med mindre annet bevises, å være ansvarlig for mangler som oppstår eller viser seg innenfor perioden de digitale ytelsene skal leveres, men likevel i minst to år fra leveringen av ytelsene startet. Første og annet punktum gjelder likevel ikke dersom formodningen er uforenlig med varens eller mangelens art.\nSelgeren svarer også for en mangel som oppstår senere, dersom den skyldes kontraktsbrudd fra hans eller hennes side.\n0 Endret ved lover 15 juni 2007 nr. 36 (ikr. 1 jan 2008 iflg. res. 15 juni 2007 nr. 630), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "4:18 a",
      "chapter": "4",
      "section": "18 a",
      "title": "Garantier",
      "content": "Selgeren kan påta seg å svare for feil ved tingen som ikke er en mangel etter reglene i loven, og kan da fastsette hvilke krav forbrukeren kan gjøre gjeldende som følge av feilen. Selgeren kan også påta seg å svare i større utstrekning for en mangel enn etter reglene i loven.\nHar selgeren ved en garanti som nevnt i første ledd første punktum forpliktet seg til innenfor et visst tidsrom å svare helt eller delvis for tingens anvendelighet eller andre egenskaper uten å angi på en tydelig måte hvilke feil ved tingen selgeren svarer for og hvilke krav forbrukeren kan gjøre gjeldende som følge av feilen, foreligger det en mangel dersom tingen ikke svarer til selgerens forpliktelse. Dette gjelder likevel ikke hvis selgeren sannsynliggjør at feilen skyldes en ulykkeshendelse, feil håndtering av tingen eller annet forhold på forbrukerens side.\nHar andre enn selgeren gitt en garanti som nevnt i annet ledd, og den fremstår for forbrukeren som om den er gitt av selgeren, foreligger en mangel etter reglene i annet ledd. Dette gjelder likevel ikke dersom selgeren før kjøpet meddeler forbrukeren at han eller hun ikke er bundet av en garanti gitt av andre.\nEn garanti er rettslig bindende for garantigiveren på de vilkår som er fastsatt i garantierklæringen og i tilknyttet reklame, og den begrenser ikke forbrukerens rettigheter etter loven her, jf. § 3 første ledd. Dersom vilkårene i garantierklæringen er mindre fordelaktige for forbrukeren enn vilkårene som fremgår av tilknyttet reklame, er garantien bindende på de vilkårene som fremgår av den tilknyttede reklamen. Dette gjelder likevel ikke dersom den tilknyttede reklamen før inngåelsen av avtalen er blitt rettet på samme eller tilsvarende måte som den ble fremsatt.\n0 Tilføyd ved lov 15 juni 2007 nr. 36 (ikr. 1 jan 2008 iflg. res. 15 juni 2007 nr. 630), endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_18a",
        "source_heading": "§ 18 a."
      }
    },
    {
      "provision_ref": "5:19",
      "chapter": "5",
      "section": "19",
      "title": "Forbrukerens krav ved forsinkelse",
      "content": "Dersom tingen ikke blir levert eller blir levert for sent og dette ikke skyldes forbrukeren eller forhold på forbrukerens side (forsinkelse), kan forbrukeren\na. holde kjøpesummen tilbake etter § 20\nb. kreve oppfyllelse etter § 21\nc. kreve heving etter § 23\nd. kreve erstatning etter § 24.\nForbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.\nDersom selgeren ikke i tide oppfyller sine plikter ellers etter kjøpet, gjelder bestemmelsene om forsinkelse tilsvarende så langt de passer. Forbrukeren kan likevel heve avtalen ved forsinkelse av slike plikter først når forsinkelsen er vesentlig. Partene kan avtale en annen løsning.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "5:20",
      "chapter": "5",
      "section": "20",
      "title": "Tilbakeholdsrett",
      "content": "Forbrukeren kan holde tilbake betalingen for å dekke krav som følge av selgerens forsinkelse, men ikke åpenbart mer enn det som vil gi betryggende sikkerhet for kravet.",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "5:21",
      "chapter": "5",
      "section": "21",
      "title": "Rett til oppfyllelse",
      "content": "Er leveringstiden kommet uten at tingen er levert, kan forbrukeren likevel fastholde kjøpet og kreve oppfyllelse.\nDette gjelder ikke om det foreligger en hindring som selgeren ikke kan overvinne, eller om en oppfyllelse vil medføre en så stor ulempe eller kostnad for selgeren at det står i vesentlig misforhold til forbrukerens interesse i at selgeren oppfyller. Faller vanskene bort innen rimelig tid, kan forbrukeren kreve oppfyllelse.\nForbrukeren taper sin rett til å kreve oppfyllelse om han eller hun venter urimelig lenge med å fremme kravet.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "5:22",
      "chapter": "5",
      "section": "22",
      "title": "Forespørsel",
      "content": "Dersom selgeren spør om forbrukeren vil motta levering tross forsinkelsen eller underretter forbrukeren om at tingen vil bli levert innen en angitt tid, men forbrukeren ikke svarer innen rimelig tid etter at han eller hun har fått meldingen, kan forbrukeren ikke heve om oppfyllelse skjer innen den tid som er angitt.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "5:23",
      "chapter": "5",
      "section": "23",
      "title": "Heving",
      "content": "Har selgeren ikke levert tingen i tide i samsvar med § 6, skal forbrukeren oppfordre selgeren til å levere innen en rimelig tilleggsfrist for oppfyllelse. Dersom selgeren ikke leverer innen denne tilleggsfristen, kan forbrukeren heve avtalen.\nFørste ledd gjelder ikke hvis selgeren har nektet å levere varene, hvis levering innen avtalt tid er avgjørende for inngåelsen av avtalen, eller hvis forbrukeren før inngåelsen av avtalen har underrettet selgeren om at levering innen eller på et bestemt tidspunkt er avgjørende. Har selgeren i slike tilfeller ikke levert i tide i samsvar med § 6, kan forbrukeren umiddelbart heve avtalen.\nEr tingen levert, må kravet om heving gjøres gjeldende innen rimelig tid etter at forbrukeren fikk vite om leveringen.\n0 Endret ved lov 20 juni 2014 nr. 27 (ikr. 20 juni 2014 iflg. res. 20 juni 2014 nr. 776).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "5:24",
      "chapter": "5",
      "section": "24",
      "title": "Erstatning",
      "content": "Forbrukeren kan kreve erstatning for tap han eller hun lider som følge av forsinkelse fra selgerens side.\nDette gjelder likevel ikke så langt selgeren godtgjør at forsinkelsen skyldes hindring utenfor hans eller hennes kontroll, som selgeren ikke med rimelighet kunne ventes å ha tatt i betraktning på avtaletiden eller å unngå eller overvinne følgene av.\nBeror forsinkelsen på en tredjeperson som selgeren har gitt i oppdrag helt eller delvis å oppfylle kjøpet, er selgeren fri for ansvar bare om også tredjepersonen ville være fritatt etter regelen i annet ledd. Det samme gjelder om forsinkelsen beror på en leverandør som selgeren har brukt, eller på noen annen i tidligere salgsledd.\nAnsvarsfriheten gjelder så lenge hindringen er til stede. Faller hindringen bort, kan ansvar gjøres gjeldende dersom selgeren da plikter å oppfylle, men ikke gjør dette.\nErstatningen utmåles etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "5:25",
      "chapter": "5",
      "section": "25",
      "title": "Opplysningsplikt om hindring",
      "content": "Hindres selgeren i å oppfylle kjøpet til rett tid, skal forbrukeren gis melding om hindringen og dens virkning på muligheten for å oppfylle. Får forbrukeren ikke slik melding innen rimelig tid etter at selgeren fikk eller burde ha fått kjennskap til hindringen, kan forbrukeren kreve erstattet tap som kunne ha vært unngått om han eller hun hadde fått meldingen i tide.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "6:26",
      "chapter": "6",
      "section": "26",
      "title": "Forbrukerens krav ved mangler",
      "content": "Dersom det foreligger en mangel og dette ikke skyldes forbrukeren eller forhold på forbrukerens side, kan forbrukeren\na. holde kjøpesummen tilbake etter § 28\nb. velge mellom retting og omlevering i samsvar med §§ 29 og 30\nc. kreve prisavslag etter § 31\nd. kreve heving etter § 32\ne. kreve erstatning etter § 33.\nForbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.\nFor andre feil ved selgerens oppfyllelse gjelder bestemmelsene om mangler så langt de passer. Partene kan avtale en annen løsning.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "6:27",
      "chapter": "6",
      "section": "27",
      "title": "Reklamasjon",
      "content": "Dersom det foreligger en mangel ved tingen, må forbrukeren innen rimelig tid etter at han eller hun oppdaget eller burde ha oppdaget den, gi selgeren melding om at han eller hun vil påberope seg mangelen (reklamasjon). Denne fristen for å reklamere kan aldri være kortere enn to måneder fra det tidspunkt da forbrukeren oppdaget mangelen.\nReklamasjon må senest skje to år etter at tingen ble levert. Dersom tingen eller deler av den ved vanlig bruk er ment å vare vesentlig lenger, er fristen for å reklamere fem år. For oppdateringer og digitale ytelser som etter avtalen skal leveres løpende over en lengre periode, er fristen for å reklamere likevel like lang som denne perioden. Fristene etter første til tredje punktum gjelder ikke der selgeren ved garanti eller annen avtale har påtatt seg ansvar for mangler i lengre tid, eller der det foreligger en mangel etter § 16 første ledd bokstav d.\nReklamasjon kan i stedet fremsettes overfor den som etter avtale med selgeren har påtatt seg å avhjelpe mangler.\nHvis forbrukeren ikke reklamerer i tide, tapes retten til å gjøre mangelen gjeldende. Dette gjelder ikke dersom selgeren har opptrådt grovt uaktsomt eller for øvrig i strid med redelighet og god tro. Retten til å gjøre mangelen gjeldende kan også tapes etter foreldelseslovens regler om foreldelse.\n0 Endret ved lover 15 juni 2007 nr. 36, 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "6:28",
      "chapter": "6",
      "section": "28",
      "title": "Tilbakeholdsrett",
      "content": "Forbrukeren kan holde tilbake betalingen for å dekke krav som følge av mangelen, men ikke åpenbart mer enn det som vil gi betryggende sikkerhet for kravet.",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "6:29",
      "chapter": "6",
      "section": "29",
      "title": "Retting og omlevering (avhjelp)",
      "content": "Forbrukeren kan velge mellom å kreve at selgeren sørger for retting av mangelen eller leverer tilsvarende ting (omlevering). Dette gjelder ikke hvis den valgte beføyelsen er umulig å gjennomføre eller vil påføre selgeren uforholdsmessig store kostnader. Ved avgjørelsen av om kostnadene er uforholdsmessige, skal det blant annet legges vekt på verdien av en mangelfri ting, mangelens betydning og om den andre beføyelsen kan gjennomføres uten vesentlig ulempe for forbrukeren.\nHvis både retting og omlevering er umulig å gjennomføre eller vil påføre selgeren uforholdsmessig store kostnader, kan selgeren avvise å avhjelpe mangelen. Ved avgjørelsen av om kostnadene er uforholdsmessige, skal det blant annet legges vekt på verdien av en mangelfri ting og mangelens betydning.\nSelv om forbrukeren verken krever retting eller omlevering etter loven, kan selgeren tilby retting eller omlevering. Dersom selgeren sørger for slik retting eller omlevering i samsvar med loven, kan forbrukeren ikke kreve prisavslag eller heving. Forbrukeren kan likevel umiddelbart kreve prisavslag eller heving hvis mangelen etter sin art er så alvorlig at det ikke er rimelig å forvente at forbrukeren skal godta et tilbud om avhjelp.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "6:30",
      "chapter": "6",
      "section": "30",
      "title": "Gjennomføring av avhjelp",
      "content": "Avhjelp skal skje uten kostnad, uten vesentlig ulempe for forbrukeren og innen rimelig tid etter at forbrukeren har reklamert over mangelen. Ved avgjørelsen av om avhjelpen er i samsvar med første punktum, skal det blant annet legges vekt på om selgeren for egen regning stiller en erstatningsgjenstand til rådighet for forbrukeren forutsatt at dette fremstår som rimelig ut fra forbrukerens behov.\nForbrukeren skal ved avhjelp stille tingen til rådighet for selgeren. Ved omlevering skal selgeren for egen regning ta den omleverte tingen tilbake. Frem til omlevering skjer, kan forbrukeren holde tilbake det som er mottatt.\nDersom det er nødvendig for avhjelp, skal selgeren demontere den mangelfulle tingen og installere en rettet eller omlevert ting. Dette gjelder likevel bare dersom tingen er installert i samsvar med sin art og sitt formål før mangelen ble synlig.\nViser det seg en mangel etter retting eller omlevering, kan forbrukeren avvise ytterligere avhjelp, med mindre det er rimelig at selgeren får et nytt forsøk.\nDersom det ikke foreligger en mangel, kan selgeren bare kreve betaling for undersøkelser som har vært nødvendige for å avgjøre om det foreligger en mangel, og betaling for reparasjon av tingen, dersom selgeren har gjort forbrukeren uttrykkelig oppmerksom på at han eller hun selv må dekke slike kostnader.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "6:31",
      "chapter": "6",
      "section": "31",
      "title": "Prisavslag",
      "content": "Dersom mangelen ikke rettes eller tingen omleveres i samsvar med §§ 29 til 30, eller det er klart at dette ikke vil skje, kan forbrukeren kreve et prisavslag slik at forholdet mellom nedsatt og avtalt pris svarer til forholdet mellom tingens verdi i mangelfull og kontraktsmessig stand på leveringstiden.\nForbrukeren kan ikke kreve prisavslag ved salg av brukte ting på auksjon hvor han eller hun har anledning til å være til stede.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "6:32",
      "chapter": "6",
      "section": "32",
      "title": "Heving",
      "content": "I stedet for prisavslag etter § 31 kan forbrukeren heve avtalen, med mindre selgeren beviser at mangelen er uvesentlig.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "6:33",
      "chapter": "6",
      "section": "33",
      "title": "Erstatning",
      "content": "Forbrukeren kan kreve erstatning for tap han eller hun lider som følge av at tingen har en mangel.\nGjelder det avtale med nettselskap om overføring av elektrisk energi (jf. § 2 første ledd bokstav d), kan forbrukeren kreve erstatning for tap som følge av mangelen. Dette gjelder likevel ikke så langt nettselskapet godtgjør at mangelen skyldes hindring som nevnt i § 24 annet ledd. Reglene ellers i § 24 gjelder tilsvarende.\nErstatning etter første ledd utmåles etter reglene i kapittel 11, men dersom særlige grunner taler for det, kan erstatningen i stedet fastsettes ut fra mangelens betydning for forbrukeren.\n0 Endret ved lover 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "6:34",
      "chapter": "6",
      "section": "34",
      "title": "Produktskader",
      "content": "Selgerens erstatningsansvar for tap som følge av en mangel omfatter, foruten skade på salgstingen selv, også skade på gjenstander som salgstingen brukes til fremstilling av, eller som har nær og direkte sammenheng med salgstingens forutsatte bruk.\nFor andre produktskader enn dem som er nevnt i første ledd, kan forbrukeren kreve erstatning med mindre selgeren godtgjør at tapet ikke skyldes feil eller forsømmelse på selgerens side.\nNår selgeren betaler erstatning for skade på annet enn salgstingen selv, trer selgeren inn i forbrukerens eventuelle krav mot produsenten etter lov 23. desember 1988 nr. 104 om produktansvar.",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "6:35",
      "chapter": "6",
      "section": "35",
      "title": "Krav mot tidligere salgsledd mv.",
      "content": "Forbrukeren kan gjøre sitt mangelskrav mot selgeren gjeldende mot et tidligere yrkessalgsledd for så vidt tilsvarende krav på grunn av mangelen kan gjøres gjeldende av selgeren eller en annen som ervervet tingen fra det tidligere leddet.\nAvtale i tidligere salgsledd som innskrenker selgerens eller en annen erververs krav, kan ikke gjøres gjeldende overfor forbrukerens krav etter første ledd i større utstrekning enn det som kunne vært avtalt mellom forbrukeren og selgeren.\nReklamasjonsreglene i § 27 gjelder tilsvarende for krav etter denne paragrafen.\nForbrukeren kan på samme vilkår som i første til tredje ledd gjøre sitt krav som følge av en mangel gjeldende mot en yrkesutøver som etter avtale med selgeren eller tidligere ledd har utført arbeid på tingen.\nForbrukeren kan også gjøre krav gjeldende etter reglene i lov 13. mai 1988 nr. 27 om kjøp § 84 første ledd, hvis dette gir forbrukeren større rettigheter enn det som følger av paragrafen her.\nTidligere salgsledd kan ikke motregne overfor forbrukeren med krav mot selgeren.",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "6:36",
      "chapter": "6",
      "section": "36",
      "title": "Ansvar for opplysninger etter § 16 annet ledd",
      "content": "Når en tilvirker eller en annen person i tidligere salgsledd har gitt opplysning som nevnt i § 16 annet ledd, er han eller hun solidarisk ansvarlig med selgeren for tap forbrukeren lider på grunn av opplysningen.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "7:37",
      "chapter": "7",
      "section": "37",
      "title": "Kjøpesummens størrelse",
      "content": "Er kjøp inngått uten at prisen følger av avtalen eller av opplysninger selgeren har gitt i annonser, utstillingstilbud e.l., skal forbrukeren betale gjengs pris på avtaletiden for samme slags ting solgt under tilsvarende forhold, for så vidt prisen ikke er urimelig. Er det ingen slik gjengs pris, må forbrukeren betale det som er rimelig under hensyn til tingens art og godhet og forholdene ellers.\nSkal kjøpesummen fastsettes etter tall, mål eller vekt, legges til grunn mengden på det tidspunktet da risikoen for tingen går over på forbrukeren. Er prisen fastsatt etter vekt, trekkes først vekten av innpakningen fra.\nSelgeren kan ikke i tillegg til kjøpesummen kreve gebyr for utstedelse og sending av regning hvis ikke dette klart følger av avtalen.",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "7:38",
      "chapter": "7",
      "section": "38",
      "title": "Tidspunktet for betaling. Tilbakeholdsrett",
      "content": "Følger ikke betalingstiden av avtalen, skal forbrukeren betale når selgeren krever det.\nHvis ikke noe annet er avtalt, har forbrukeren ikke plikt til å betale kjøpesummen uten at tingen blir overlevert eller stilt til hans eller hennes rådighet i samsvar med avtalen og loven.\nForbrukeren er ikke bundet av en forhåndsavtale om plikt til å betale på et bestemt tidspunkt uavhengig av om selgeren oppfyller til rett tid.\nFør forbrukeren betaler, har han eller hun rett til å få undersøke tingen på vanlig måte, når dette ikke er uforenlig med den avtalte fremgangsmåten for levering og betaling av kjøpesummen.",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "7:39",
      "chapter": "7",
      "section": "39",
      "title": "Sted for betaling",
      "content": "Kjøpesummen skal betales på selgerens forretningssted. Dersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått. Dersom selgeren ikke har forretningssted med tilknytning til kjøpet, legges selgerens bosted til grunn. Dersom betaling skal skje mot overlevering av tingen eller et dokument, skal det gjøres på det stedet der overleveringen skjer.\nSelgeren svarer for økte kostnader i forbindelse med betalingen som skyldes at forretningsstedet er flyttet etter at kjøpet ble inngått.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "7:40",
      "chapter": "7",
      "section": "40",
      "title": "Forbrukerens medvirkning ved oppfyllelse av kjøpet",
      "content": "Forbrukeren skal\na. yte slik medvirkning som det er rimelig å vente av ham eller henne for at selgeren skal kunne oppfylle kjøpet, og\nb. overta tingen ved å hente eller motta den.",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "8:41",
      "chapter": "8",
      "section": "41",
      "title": "Avbestilling før levering",
      "content": "Avbestiller forbrukeren tingen før levering, kan selgeren ikke fastholde kjøpet og kreve betaling. Hvis ikke noe annet følger av avtalen, kan selgeren i stedet kreve erstatning for tap som er en følge av avbestillingen.\nPartene kan avtale en normalerstatning ved avbestilling (avbestillingsgebyr). Normalerstatningen kan ikke settes høyere enn det erstatning etter kapittel 11 normalt kan forventes å utgjøre.\nHvis det ikke er avtalt avbestillingsgebyr, utmåles erstatningen etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "8:42",
      "chapter": "8",
      "section": "42",
      "title": "Retur etter levering",
      "content": "Etter at tingen er levert, blir forbrukeren ikke fritatt for å betale kjøpesummen selv om tingen leveres tilbake til selgeren.\nBetalingsplikten bortfaller likevel\na. ved heving\nb. hvis vilkårene for angrerett etter angrerettloven er oppfylt, eller\nc. hvis en rett til tilbakelevering følger av avtalen, for eksempel ved at tingen er kjøpt på prøve (hjemlån, deponering).\nForbrukeren kan bytte tingen hvis bytterett må anses avtalt eller følger av alminnelige rettsregler.",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "9:43",
      "chapter": "9",
      "section": "43",
      "title": "Selgerens krav",
      "content": "Dersom forbrukeren ikke betaler eller oppfyller sine øvrige plikter etter avtalen eller loven, og dette ikke skyldes selgeren eller forhold på selgerens side, kan selgeren\na. kreve oppfyllelse etter § 44\nb. kreve heving etter § 45\nc. kreve erstatning og rente etter § 46\nd. holde ytelsen tilbake etter § 9.\nSelgerens rett til erstatning og rente faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "9:44",
      "chapter": "9",
      "section": "44",
      "title": "Rett til å kreve oppfyllelse",
      "content": "Selgeren kan fastholde kjøpet og kreve at forbrukeren betaler kjøpesummen. Dette gjelder likevel ikke så lenge betalingen hindres av stans i samferdselen eller betalingsformidlingen eller annet forhold utenfor forbrukerens kontroll og som forbrukeren ikke kan overvinne.\nEr tingen ennå ikke levert, taper selgeren sin rett til å kreve oppfyllelse om han venter urimelig lenge med å fremme kravet.\n§ 21 gjelder tilsvarende for selgerens rett til å kreve oppfyllelse av forbrukerens plikt til å medvirke til kjøpet (jf. § 40).",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    },
    {
      "provision_ref": "9:45",
      "chapter": "9",
      "section": "45",
      "title": "Heving",
      "content": "Selgeren kan heve kjøpet på grunn av forsinket betaling eller annet kontraktsbrudd fra forbrukerens side dersom forbrukerens kontraktsbrudd er vesentlig. Selgeren kan ikke heve etter at hele kjøpesummen er betalt.\nKjøpet kan også heves dersom forbrukeren ikke betaler kjøpesummen innen en rimelig tilleggsfrist for oppfyllelse som selgeren har fastsatt. Mens tilleggsfristen løper, kan selgeren ikke heve, med mindre forbrukeren har sagt at han eller hun ikke vil oppfylle innen fristen.\nEr tingen allerede overtatt av forbrukeren, kan selgeren bare heve dersom det er tatt forbehold om det eller forbrukeren avviser tingen.",
      "metadata": {
        "source": "lovdata",
        "source_node_id": "PARAGRAF_45",
        "source_heading": "§ 45."
      }
    },
    {
      "provision_ref": "9:46",
      "chapter": "9",
      "section": "46",
      "title": "Erstatning. Rente",
      "content": "Betales ikke kjøpesummen i tide, kan selgeren kreve rente av kjøpesummen etter lov 17. desember 1976 nr. 100 om renter ved forsinket betaling m.m.\nSelgeren kan også kreve erstatning for det tapet han eller hun lider som følge av kontraktsbrudd fra forbrukerens side. Dette gjelder likevel ikke så langt forbrukeren godtgjør at kontraktsbruddet skyldes stans i samferdselen eller betalingsformidlingen eller annen hindring utenfor forbrukerens kontroll som han eller hun ikke med rimelighet kunne ventes å ha tatt i betraktning på avtaletiden eller å unngå eller overvinne følgene av. Reglene ellers i § 24 tredje og fjerde ledd gjelder tilsvarende. Erstatningen utmåles etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_46",
        "source_heading": "§ 46."
      }
    },
    {
      "provision_ref": "9:47",
      "chapter": "9",
      "section": "47",
      "title": "Opplysningsplikt om hindring",
      "content": "Hindres forbrukeren i å oppfylle kjøpet til rett tid, skal selgeren gis melding om hindringen og dens virkning på muligheten for å oppfylle. Får selgeren ikke slik melding innen rimelig tid etter at forbrukeren fikk eller burde ha fått kjennskap til hindringen, kan selgeren kreve erstattet tap som kunne ha vært unngått om han eller hun hadde fått meldingen i tide.",
      "metadata": {
        "source": "lovdata",
        "source_node_id": "PARAGRAF_47",
        "source_heading": "§ 47."
      }
    },
    {
      "provision_ref": "9:48",
      "chapter": "9",
      "section": "48",
      "title": "Spesifikasjon",
      "content": "Skal forbrukeren bestemme tingens form, mål eller andre egenskaper og dette ikke gjøres til avtalt tid eller innen rimelig tid etter at selgeren har oppfordret til det, kan selgeren selv gjøre det i samsvar med hva han eller hun må anta er forbrukerens interesse. Dette hindrer ikke selgeren i å gjøre gjeldende andre krav som han eller hun har.\nSelgeren må opplyse forbrukeren om de spesifikasjoner han eller hun vil bruke og gi forbrukeren en rimelig frist til å endre spesifikasjonene. Gjør ikke forbrukeren dette i tide etter å ha fått selgerens melding, blir selgerens spesifikasjoner bindende.",
      "metadata": {
        "source": "lovdata",
        "source_node_id": "PARAGRAF_48",
        "source_heading": "§ 48."
      }
    },
    {
      "provision_ref": "9:48 a",
      "chapter": "9",
      "section": "48 a",
      "title": "Stenging på grunn av forbrukerens kontraktsbrudd ved avtaler om overføring av elektrisk energi",
      "content": "Nettselskapet kan avbryte (stenge) overføringen av elektrisk energi dersom det foreligger vesentlig kontraktsbrudd fra forbrukerens side i en avtale som nevnt i § 2 første ledd bokstav d. Stenging kan likevel ikke skje hvis\na. det er fare for liv, helse eller betydelig tingskade, eller\nb. forbrukeren har innsigelser mot grunnlaget for stengingen, som ikke er åpenbart grunnløse.\nFør stenging kan skje, skal nettselskapet sende forbrukeren et skriftlig varsel om stenging. Varselet skal angi\na. at stenging ikke vil skje dersom forbrukeren betaler innen fire uker regnet fra den dato varselet ble sendt,\nb. at forbrukeren bør ta snarlig kontakt med nettselskapet dersom stenging kan medføre fare for liv, helse eller betydelig tingskade, eller dersom forbrukeren har innsigelser mot grunnlaget for stengingen,\nc. at forbrukeren kan bli pålagt å dekke nødvendige kostnader i forbindelse med en stenging og eventuell gjenåpning av forbrukerens anlegg,\nd. at forbrukeren kan ta kontakt med sosialtjenesten i den kommunen forbrukeren har fast bosted, for å avklare om lov om sosiale tjenester i arbeids- og velferdsforvaltningen gir rett til økonomisk stønad for å avhjelpe situasjonen.\nDersom sosialtjenesten innen fristen i annet ledd annet punktum bokstav a har meddelt skriftlig at den tar på seg ansvaret for å oppfylle forbrukerens forpliktelse, kan stenging ikke skje.\nNettselskapet kan kreve at forbrukeren dekker nødvendige kostnader i forbindelse med en stenging og eventuell gjenåpning av forbrukerens anlegg. Nødvendige kostnader knyttet til utarbeiding og sending av varsel etter annet ledd kan kreves dekket selv om stenging ikke finner sted. Nettselskapet kan ikke kreve å få dekket sine kostnader etter første og annet punktum dersom det har opptrådt i strid med bestemmelsene i første til tredje ledd.\nBestemmelsene i § 45 om heving ved kontraktsbrudd fra forbrukerens side gjelder ikke. Bestemmelsen i § 55 om forventet kontraktsbrudd gjelder ikke ved forventet kontraktsbrudd fra forbrukerens side.\n0 Tilføyd ved lov 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), endret ved lov 24 juni 2011 nr. 30 (ikr. 1 jan 2012 iflg. res. 16 des 2011 nr. 1252).",
      "metadata": {
        "source": "lovdata",
        "source_node_id": "PARAGRAF_48a",
        "source_heading": "§ 48 a."
      }
    },
    {
      "provision_ref": "10:49",
      "chapter": "10",
      "section": "49",
      "title": "Virkninger av heving",
      "content": "Når kjøpet heves, faller partenes plikt til å oppfylle kjøpet bort.\nEr kjøpet helt eller delvis oppfylt fra noen av sidene, kan det mottatte kreves tilbakeført. En part kan likevel holde tilbake det som er mottatt, inntil den andre parten gir tilbake det han eller hun har fått. Tilsvarende gjelder når parten har krav på erstatning eller rente, og betryggende sikkerhet ikke blir stilt.\nForbrukeren skal sørge for at tingen leveres til selgeren. Er det forbrukeren som hever kjøpet, bæres kostnader ved tilbakeleveringen av selgeren. Selgeren skal tilbakebetale kjøpesummen når tingen mottas eller forbrukeren har dokumentert at den er sendt.\nHevingen har ingen betydning for avtalevilkår om forretningshemmeligheter, om løsning av tvister eller om partenes rettigheter og plikter som følge av hevingen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_49",
        "source_heading": "§ 49."
      }
    },
    {
      "provision_ref": "10:50",
      "chapter": "10",
      "section": "50",
      "title": "Avkastning og rente ved tilbakeføring",
      "content": "Heves kjøpet, skal forbrukeren godskrive selgeren avkastning som han eller hun har hatt av tingen, og gi rimelig vederlag for vesentlig nytte han eller hun ellers har hatt av den.\nDersom selgeren skal betale kjøpesummen tilbake, plikter selgeren å betale renter etter lov 17. desember 1976 nr. 100 om renter ved forsinket betaling m.m. fra den dag forbrukeren reklamerte på mangelen. Dersom forbrukeren avkreves vederlag for nytten av gjenstanden etter første ledd, plikter selgeren likevel å betale slik rente fra den dag selgeren mottok betalingen.\nVed forsinkelse skal selgeren betale renter fra den dagen betalingen ble mottatt.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_50",
        "source_heading": "§ 50."
      }
    },
    {
      "provision_ref": "10:51",
      "chapter": "10",
      "section": "51",
      "title": "Tingens tilstand ved heving og omlevering",
      "content": "Hvis forbrukeren ved heving eller omlevering ikke kan levere tilbake tingen i vesentlig samme stand og mengde som han eller hun mottok den, skal forbrukeren erstatte verdien eller den verdireduksjonen tingen har hatt. Dette gjelder likevel ikke dersom\na. årsaken til at det er umulig å tilbakelevere tingen i vesentlig samme stand og mengde, er tingens egen beskaffenhet eller annet forhold som ikke beror på forbrukeren\nb. tingen er helt eller delvis gått til grunne eller forringet som følge av en handling som trengs for å undersøke om tingen har en mangel, eller\nc. tingen helt eller delvis er forbrukt eller forandret av forbrukeren under forutsatt bruk før hevingen eller omleveringen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_51",
        "source_heading": "§ 51."
      }
    },
    {
      "provision_ref": "11:52",
      "chapter": "11",
      "section": "52",
      "title": "Erstatningens omfang",
      "content": "Erstatning for kontraktsbrudd fra den ene parts side skal svare til det økonomiske tapet, herunder utlegg, prisforskjell og tapt fortjeneste, som den annen part er påført ved kontraktsbruddet. Dette gjelder likevel bare tap som en med rimelighet kunne ha forutsett som en mulig følge av kontraktsbruddet.\nErstatningen omfatter ikke\na. tap som følge av personskade\nb. tap i forbrukerens næringsvirksomhet.",
      "metadata": {
        "source": "lovdata",
        "source_node_id": "PARAGRAF_52",
        "source_heading": "§ 52."
      }
    },
    {
      "provision_ref": "11:53",
      "chapter": "11",
      "section": "53",
      "title": "Beregning av prisforskjell ved heving",
      "content": "Dersom kjøpet heves og forbrukeren foretar dekningskjøp eller selgeren foretar dekningssalg på forsvarlig måte og innen rimelig tid etter hevingen, legges kjøpesummen og prisen etter dekningstransaksjonen til grunn når prisforskjellen skal regnes ut.\nEr kjøpet hevet uten at det foretas dekning i samsvar med første ledd, og det er gjengs pris for tingen, legges kjøpesummen og den gjengse prisen på hevingstidspunktet til grunn når prisforskjellen skal regnes ut.\nSom gjengs pris anses prisen på leveringsstedet for ting av samme slag eller, om det ikke gjelder noen gjengs pris der, på et annet sted som med rimelighet kan likestilles med dette, likevel slik at hensyn tas til forskjell i transportkostnader.",
      "metadata": {
        "source": "lovdata",
        "source_node_id": "PARAGRAF_53",
        "source_heading": "§ 53."
      }
    },
    {
      "provision_ref": "11:54",
      "chapter": "11",
      "section": "54",
      "title": "Plikt til å begrense tapet. Lemping av ansvaret",
      "content": "En part som påberoper seg kontraktsbrudd fra den andre partens side, skal ved rimelige tiltak begrense sitt tap. Forsømmes dette, må han eller hun selv bære den tilsvarende delen av tapet.\nErstatningen kan settes ned dersom den vil virke urimelig for den ansvarlige parten ut fra tapets størrelse i forhold til det tap som vanligvis oppstår i lignende tilfeller, og forholdene ellers.",
      "metadata": {
        "source": "lovdata",
        "source_node_id": "PARAGRAF_54",
        "source_heading": "§ 54."
      }
    },
    {
      "provision_ref": "12:55",
      "chapter": "12",
      "section": "55",
      "title": "Forventet kontraktsbrudd",
      "content": "For forventet kontraktsbrudd gjelder reglene i lov 13. mai 1988 nr. 27 om kjøp §§ 61 og 62.",
      "metadata": {
        "source": "lovdata",
        "source_node_id": "PARAGRAF_55",
        "source_heading": "§ 55."
      }
    },
    {
      "provision_ref": "12:56",
      "chapter": "12",
      "section": "56",
      "title": "Insolvensbehandling",
      "content": "Kommer en av partene under insolvensbehandling, gjelder bestemmelsene i dekningsloven kapittel 7.",
      "metadata": {
        "source": "lovdata",
        "source_node_id": "PARAGRAF_56",
        "source_heading": "§ 56."
      }
    },
    {
      "provision_ref": "12:57",
      "chapter": "12",
      "section": "57",
      "title": "Kontraktsbrudd ved del av tingen",
      "content": "Omfatter selgerens kontraktsbrudd bare en del av det solgte, gjelder reglene om mangler og forsinkelse i kapittel 5 og 6 for denne delen. Må selgeren etter forholdene antas å ha avsluttet sin levering enda ikke alt er levert, gjelder reglene om mangler.\nHever forbrukeren for en del av det solgte, kan forbrukeren også heve for andre deler som han eller hun ikke med rimelighet kan forventes å beholde.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_57",
        "source_heading": "§ 57."
      }
    },
    {
      "provision_ref": "12:58",
      "chapter": "12",
      "section": "58",
      "title": "(Opphevet)",
      "content": "0 Opphevet ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_58",
        "source_heading": "§ 58."
      }
    },
    {
      "provision_ref": "12:59",
      "chapter": "12",
      "section": "59",
      "title": "Selgerens hevingsrett når det skal leveres etter hvert",
      "content": "Skal selgeren levere etter hvert og forbrukeren betale eller medvirke i tilsvarende poster, og det er kontraktsbrudd fra forbrukerens side ved en enkelt levering, kan selgeren heve for denne leveringen etter reglene i § 45.\nGir kontraktsbruddet selgeren god grunn til å regne med at det vil inntre kontraktsbrudd som vil gi hevingsrett ved senere leveringer, kan han eller hun på dette grunnlaget heve for slike leveringer dersom det skjer innen rimelig tid.",
      "metadata": {
        "source": "lovdata",
        "source_node_id": "PARAGRAF_59",
        "source_heading": "§ 59."
      }
    },
    {
      "provision_ref": "12:60",
      "chapter": "12",
      "section": "60",
      "title": "Omsorg for tingen",
      "content": "Dersom forbrukeren ikke henter eller tar imot tingen i rett tid eller forhold ellers på forbrukerens side har medført at den ikke er overgitt til ham eller henne, skal selgeren for forbrukerens regning dra slik omsorg for tingen som er rimelig etter forholdene, dersom selgeren har tingen i sin varetekt eller for øvrig kan ta vare på den.\nVil forbrukeren avvise en ting som han eller hun har overtatt, skal forbrukeren for selgerens regning dra slik omsorg for den som er rimelig etter forholdene. Vil forbrukeren avvise en ting som er sendt til ham eller henne og stilt til hans eller hennes rådighet på bestemmelsesstedet, skal forbrukeren ta vare på den for selgerens regning, dersom forbrukeren kan gjøre dette uten å betale kjøpesummen eller pådra seg urimelig kostnad eller ulempe. Dette gjelder likevel ikke dersom selgeren eller noen på selgerens vegne kan ta seg av tingen på bestemmelsesstedet.\nEn part som plikter å dra omsorg for tingen, kan la en tredjeperson forvare den etter reglene i lov 13. mai 1988 nr. 27 om kjøp § 74. §§ 75, 76, 77 og 78 i samme lov om en parts rett til erstatning og tilbakeholdsrett, om salg av eller annen disposisjon over tingen og om regnskap og godskriving av utbytte gjelder tilsvarende.",
      "metadata": {
        "source": "lovdata",
        "source_node_id": "PARAGRAF_60",
        "source_heading": "§ 60."
      }
    },
    {
      "provision_ref": "12:61",
      "chapter": "12",
      "section": "61",
      "title": "Særlig forbrukerbegrep i visse internasjonale kjøp",
      "content": "For avtaler om kjøp av ting mellom parter som har forretningssted eller bopel i ulike stater utenfor EØS, gjelder loven kjøp av ting til personlig bruk for kjøperen, kjøperens familie eller husstand, med mindre selgeren før eller på avtaletiden verken visste eller burde ha visst at tingen ble kjøpt til noe slikt formål.",
      "metadata": {
        "source": "lovdata",
        "source_node_id": "PARAGRAF_61",
        "source_heading": "§ 61."
      }
    },
    {
      "provision_ref": "12:61 a",
      "chapter": "12",
      "section": "61 a",
      "title": "Tilsyn",
      "content": "Forbrukertilsynet og Markedsrådet skal ut fra hensyn til forbrukerne føre tilsyn med at bestemmelsene gitt i § 6 første ledd, § 14 fjerde ledd, § 18 a og § 23 følges av en næringsdrivende. Tilsyn utføres i samsvar med reglene i markedsføringsloven §§ 32 til 41, § 42 første ledd annet punktum og §§ 43 til 43 c.\nVed forsettlig eller uaktsom overtredelse av regler nevnt i første ledd første punktum, som anses som vesentlig eller har skjedd gjentatte ganger, kan den ansvarlige ilegges et overtredelsesgebyr.\nDepartementet kan i forskrift gi nærmere regler om utmåling av overtredelsesgebyr.\n0 Tilføyd ved lov 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), opphevet ved lov 17 juni 2016 nr. 29 (ikr. 1 juli 2016 iflg. res. 17 juni 2016 nr. 703), tilføyd ved lov 16 juni 2023 nr. 38 (i kraft 1 okt 2023 iflg. res. 16 juni 2023 nr. 930), 14 juni 2024 nr. 32 (i kraft 1 juli 2024 iflg. res. 14 juni 2024 nr. 956).",
      "metadata": {
        "source": "lovdata",
        "source_node_id": "PARAGRAF_61a",
        "source_heading": "§ 61 a."
      }
    },
    {
      "provision_ref": "13:62",
      "chapter": "13",
      "section": "62",
      "title": "Ikrafttredelse",
      "content": "Loven gjelder fra 1. juli 2002.\nLoven gjelder bare for avtaler som sluttes etter at den er trådt i kraft.",
      "metadata": {
        "source": "lovdata",
        "source_node_id": "PARAGRAF_62",
        "source_heading": "§ 62."
      }
    },
    {
      "provision_ref": "13:63",
      "chapter": "13",
      "section": "63",
      "title": "Endringer i andre lover",
      "content": "Fra den tid loven trer i kraft, gjøres følgende endringer i andre lover: – – –",
      "metadata": {
        "source": "lovdata",
        "source_node_id": "PARAGRAF_63",
        "source_heading": "§ 63."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "title": "Alminnelig virkeområde",
      "content": "Loven gjelder forbrukerkjøp, hvis ikke noe annet er fastsatt i lov.\nMed forbrukerkjøp menes salg av ting til en forbruker når selgeren eller selgerens representant opptrer i næringsvirksomhet.\nMed forbruker menes en fysisk person som ikke hovedsakelig handler som ledd i næringsvirksomhet.\nRepresentant som opptrer i næringsvirksomhet er solidarisk ansvarlig med selgeren for dennes forpliktelser dersom ikke forbrukeren blir gjort uttrykkelig oppmerksom på at representanten bare opptrer som mellommann og ikke er solidarisk ansvarlig med selgeren. Ansvaret gjelder ikke når selgeren selv opptrer i næringsvirksomhet.\nLoven gjelder bytte av ting så langt den passer.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Lovens anvendelse i noen særlige forhold",
      "content": "Loven gjelder for\na. bestilling av ting som skal tilvirkes (tilvirkningskjøp)\nb. levering av vann\nc. kjøp av fordringer eller rettigheter\nd. avtale med et nettselskap om overføring av elektrisk energi\ne. digitale ytelser som etter kjøpsavtalen skal leveres sammen med en ting, og som er sammenknyttet med tingen på en slik måte at ytelsene er nødvendige for tingens funksjoner. Dette gjelder uavhengig av om de digitale ytelsene skal leveres av selgeren eller en tredjeperson. Er det tvil om levering av de digitale ytelsene omfattes av kjøpsavtalen, legges det til grunn at ytelsene er omfattet av avtalen.\nLoven gjelder ikke for\na. kjøp av fast eiendom\nb. avtale om oppføring av bygning eller annet anlegg på fast eiendom\nc. avtale med en kraftleverandør om levering av elektrisk energi. Kapittel 5 om forsinkelse gjelder likevel ved forsinket oppstart av levering av elektrisk energi\nd. avtale som pålegger den part som skal levere tingen, også å utføre et arbeid eller annen tjeneste, dersom dette utgjør den overveiende del av hans eller hennes forpliktelser\ne. avtale om levering av digitale ytelser som ikke er omfattet av første ledd bokstav e\nf. kjøp av fysiske medier som etter avtalen utelukkende brukes som bærere av digitalt innhold. §§ 6, 7 og 23 gjelder likevel for levering og forbrukerens krav ved forsinket levering av slike fysiske medier.\nMed digitale ytelser menes ytelser som nevnt i digitalytelsesloven § 1 annet ledd.\n0 Endret ved lover 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), 17 juni 2016 nr. 29 (ikr. 1 juli 2016 iflg. res. 17 juni 2016 nr. 703), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Ufravikelighet. Lovvalg",
      "content": "Loven kan ikke fravikes ved avtale til skade for en forbruker. Første punktum har ikke betydning for gyldigheten av avtaler som inngås etter at forbrukeren har gitt melding om et kontraktsbrudd.\nDet kan ikke avtales at rettsreglene i en stat utenfor EØS skal anvendes på en kjøpsavtale som har nær tilknytning til EØS-statenes territorium, dersom forbrukeren ved dette får en dårligere beskyttelse enn etter loven her.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Risikoen for sending av meldinger",
      "content": "Dersom en part gir melding i samsvar med loven og sender den på en måte som er forsvarlig etter forholdene, og ikke annet fremgår, kan avsenderen gjøre gjeldende at meldingen er gitt i tide, selv om det oppstår forsinkelse eller feil under fremsendingen eller meldingen ikke når frem til den andre parten.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "2:5",
      "chapter": "2",
      "section": "5",
      "title": "Leveringsstedet",
      "content": "Tingen skal holdes klar for henting på det stedet der selgeren hadde sitt forretningssted da kjøpet ble inngått. Hvis kjøpet ble inngått uten tilknytning til selgerens forretningssted, skal tingen leveres hos forbrukeren.\nDersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått.\nPartene kan avtale et annet leveringssted.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "2:6",
      "chapter": "2",
      "section": "6",
      "title": "Leveringstiden",
      "content": "Tingen skal leveres uten unødig opphold og senest innen 30 dager etter kjøpet, hvis ikke noe annet er avtalt.\nEr det avtalt et tidsrom for levering, har selgeren rett til å velge tidspunktet om forholdene ikke viser at valget er forbrukerens.\nHar selgeren ved hentekjøp rett til å velge tidspunktet for levering, skal han eller hun i tide gi forbrukeren melding om når tingen kan hentes.\n0 Endret ved lov 20 juni 2014 nr. 27 (ikr. 20 juni 2014 iflg. res. 20 juni 2014 nr. 776).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "2:7",
      "chapter": "2",
      "section": "7",
      "title": "Leveringen",
      "content": "Levering skjer når tingen overtas av forbrukeren. For ting som i samsvar med § 2 første ledd bokstav e skal leveres sammen med en digital ytelse, kreves det i tillegg at den digitale ytelsen er gjort tilgjengelig for forbrukeren. For ting som etter avtalen skal installeres av eller på vegne av selgeren, kreves det i tillegg at tingen er installert.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Tilleggsplikter ved sendekjøp",
      "content": "Skal selgeren sørge for at tingen blir sendt, plikter han eller hun å inngå de avtaler som trengs for å få tingen transportert til bestemmelsesstedet på egnet måte og på vanlige vilkår for slik transport.\nSkal ikke selgeren tegne transportforsikring for tingen, må han eller hun når forbrukeren ber om det, gi de opplysninger som forbrukeren trenger for å kunne tegne forsikring.\nDersom selgeren leverer tingen til en fraktfører uten at det ved merking, i transportdokument eller på annen måte tydelig fremgår at den skal til forbrukeren, må selgeren gi forbrukeren slik melding som gjør det klart hva forbrukeren skal motta.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "title": "Selgerens tilbakeholdsrett",
      "content": "Selgeren har ikke plikt til å overgi tingen, overlevere dokument, eller på annen måte overføre rådigheten over tingen, uten at kjøpesummen betales samtidig. Dette gjelder likevel ikke hvis selgeren har gitt forbrukeren kreditt.\nSkal selgeren sende tingen til et annet sted, kan han eller hun likevel ikke la være å sende den, men selgeren kan hindre at forbrukeren får rådigheten før kjøpesummen betales.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "2:10",
      "chapter": "2",
      "section": "10",
      "title": "Ansvar for kostnader",
      "content": "Selgeren bærer kostnadene med tingen til den er levert. Denne paragrafen gjelder ikke kostnader ved at leveringen blir forsinket som følge av forhold på forbrukerens side.\nNår tingen skal sendes til forbrukeren, kan det avtales at kostnader som følger av sendingen, skal betales av forbrukeren i tillegg til kjøpesummen.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "2:11",
      "chapter": "2",
      "section": "11",
      "title": "Avkastning av tingen",
      "content": "Avkastning som tingen gir før den avtalte leveringstiden tilfaller selgeren, når det ikke var grunn til å regne med at den ville falle senere. Avkastning som tingen gir etter den avtalte leveringstiden tilfaller forbrukeren, når det ikke var grunn til å regne med at den ville falle tidligere.\nPartene kan avtale en annen ordning.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "2:12",
      "chapter": "2",
      "section": "12",
      "title": "Aksjer. Rentebærende fordringer",
      "content": "Kjøp av en aksje omfatter det utbyttet som ikke var forfalt før kjøpet. Det samme gjelder rett til å tegne nye aksjer når retten ikke kunne nyttes før kjøpet.\nKjøp av en rentebærende fordring omfatter de renter som er påløpt, men ikke forfalt ved den avtalte leveringstiden. Motverdien av slike renter skal betales som tillegg til kjøpesummen når ikke fordringen er solgt som usikker.\nPartene kan avtale en annen ordning.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "title": "Hva risikoen innebærer",
      "content": "Når risikoen for tingen er gått over på forbrukeren, faller ikke forbrukerens plikt til å betale kjøpesummen bort ved at tingen deretter går tapt, skades eller minskes som følge av en hendelse som ikke beror på selgeren.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "title": "Risikoens overgang",
      "content": "Risikoen går over på forbrukeren når tingen er overtatt av forbrukeren. Hvis overtakelsestidspunktet er kommet og forbrukeren unnlater å overta en ting som er stilt til hans eller hennes rådighet, har forbrukeren likevel risikoen for tap eller skade som skyldes egenskaper ved tingen selv, for eksempel forråtnelse.\nSkal forbrukeren hente tingen på et annet sted enn hos selgeren, går risikoen over når overtakelsestidspunktet er kommet og forbrukeren er kjent med at tingen er stilt til hans eller hennes rådighet på leveringsstedet.\nRisikoen går ikke over på forbrukeren før det ved merking, transportdokument eller på annen måte er gjort klart at tingen er tiltenkt forbrukeren.\nVed sendekjøp går risikoen over på forbrukeren når forbrukeren, eller en tredjeperson forbrukeren har pekt ut som ikke er fraktføreren, fysisk har fått varene i sin besittelse. Risikoen går likevel over på forbrukeren når varene overlates til fraktføreren, dersom det er forbrukeren som har gitt fraktføreren transportoppdraget, og det ikke var selgeren som tilbød dette transportalternativet. Annet punktum berører ikke forbrukerens rettigheter overfor fraktføreren.\nEr en ting kjøpt og levert på prøve eller for øvrig med rett til tilbakelevering, har forbrukeren risikoen for tingen inntil den igjen er overtatt av selgeren. Dette gjelder likevel ikke når forbrukeren har rett til å levere tingen tilbake etter angrerettloven eller tilsvarende angrefrist etter avtale om forbrukerkjøp.\n0 Endret ved lover 20 juni 2014 nr. 27 (ikr. 20 juni 2014 iflg. res. 20 juni 2014 nr. 776), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "4:15",
      "chapter": "4",
      "section": "15",
      "title": "Tingens egenskaper",
      "content": "Tingen skal være i samsvar med de krav til art, mengde, kvalitet, funksjonalitet og andre egenskaper som følger av avtalen. Tingen skal leveres med innpakning og alt tilbehør som følger av avtalen. Det samme gjelder veiledning, herunder veiledning om installasjon, og eventuelle oppdateringer. Tingen skal passe til særlige formål som forbrukeren senest på tidspunktet for avtaleinngåelsen har gjort selgeren kjent med, dersom selgeren har akseptert dette.\nTingen skal også være i samsvar med kravene som følger av tredje og fjerde ledd, med mindre forbrukeren ved inngåelsen av avtalen ble spesielt opplyst om at en bestemt egenskap ved tingen ville avvike fra disse kravene, og uttrykkelig og særskilt aksepterte dette avviket.\nHvis det ikke er avtalt noe annet i samsvar med reglene i annet ledd, skal tingen\na. passe for de formål som tilsvarende ting vanligvis brukes til\nb. svare til den mengde og ha de egenskaper og andre funksjoner, blant annet med hensyn til holdbarhet, funksjonalitet og sikkerhet, som er vanlige for ting av samme type, og som forbrukeren med rimelighet kan forvente ved kjøp av en slik ting\nc. være av samme kvalitet som og tilsvare beskrivelsen av en prøve eller modell som selgeren har gjort tilgjengelig for forbrukeren før inngåelsen av avtalen\nd. leveres med relevant tilbehør, slik som innpakning, installasjonsveiledning, bruksanvisning eller annen veiledning, som forbrukeren med rimelighet kan forvente å få\ne. være i samsvar med offentligrettslige krav som stilles i lovgivningen eller offentlig vedtak i medhold av lov på den tid kjøpet inngås, hvis ikke forbrukeren har til hensikt å anvende tingen på en slik måte at kravet er uten betydning.\nFor ting som i samsvar med § 2 første ledd bokstav e skal leveres sammen med en digital ytelse, skal selgeren sikre at forbrukeren får informasjon om og får levert oppdateringer, herunder sikkerhetsoppdateringer, som er nødvendige for at tingen fortsetter å være i samsvar med lovens krav. Gjelder avtalen en enkelt levering av en digital ytelse, gjelder selgerens plikter etter første punktum i den tidsperioden som forbrukeren med rimelighet kan forvente ut fra typen og formålet med tingen og den digitale ytelsen og under hensyn til avtalens omstendigheter og art. Gjelder avtalen en løpende levering av den digitale ytelsen, gjelder selgerens plikter etter første punktum så lenge den digitale ytelsen skal leveres, men likevel i minst to år etter leveringen av tingen.\nSelgeren er ikke ansvarlig for mangler som utelukkende skyldes at forbrukeren innen rimelig tid unnlater å installere oppdateringer som nevnt i fjerde ledd. Dette gjelder likevel bare dersom selgeren har informert forbrukeren om at oppdateringen var tilgjengelig og om følgene av at denne ikke installeres, og den manglende installeringen ikke skyldes feil i installasjonsveiledningen som er levert til forbrukeren.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "4:16",
      "chapter": "4",
      "section": "16",
      "title": "Mangel",
      "content": "Tingen har en mangel dersom\na. den ikke er i samsvar med ett eller flere av kravene i § 15, med mindre det er avtalt unntak fra kravene i samsvar med § 15 annet ledd\nb. selgeren ved kjøpet har forsømt å opplyse om forhold ved tingen eller dens bruk som han eller hun burde kjenne til, og som forbrukeren hadde grunn til å regne med å få, dersom unnlatelsen kan antas å ha virket inn på kjøpet\nc. den ikke svarer til opplysninger som selgeren i sin markedsføring eller ellers har gitt om tingen eller dens bruk, dersom selgeren ikke viser at opplysningene før kjøpet er rettet på samme eller tilsvarende måte som de ble fremsatt, eller at de ikke kan ha innvirket på kjøpet\nd. bruken av tingen hindres eller begrenses som følge av krenkelse av en tredjepersons rett i tingen, for eksempel eiendomsrett, panterett eller immaterialrett, om ikke annet er avtalt.\nFørste ledd bokstav c gjelder tilsvarende for opplysninger noen annen enn selgeren har gitt på tingens innpakning, i annonse eller annen markedsføring på vegne av selgeren eller tidligere salgsledd. Dette gjelder likevel ikke hvis selgeren viser at han eller hun verken kjente til eller med rimelighet kunne ha kjent til opplysningene.\nForbrukeren kan ikke gjøre gjeldende som en mangel noe som har sin årsak i materialer som er levert av forbrukeren. Dette gjelder likevel ikke dersom selgeren på grunn av materialenes uegnethet burde ha frarådet bruken av dem.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "4:17",
      "chapter": "4",
      "section": "17",
      "title": "Mangel som skyldes uriktig installering",
      "content": "Feil ved tingen som skyldes uriktig installering, anses som en mangel dersom\na. installering er del av kjøpsavtalen og ble utført av selgeren eller under selgerens ansvar, eller\nb. installeringen var ment å utføres av forbrukeren og ble utført av ham eller henne, og den uriktige installeringen skyldes mangler i installasjonsveiledningen som ble levert av selgeren. For ting som i samsvar med § 2 første ledd bokstav e skal leveres sammen med en digital ytelse, gjelder dette også der installasjonsveiledningen ble levert av tilbyderen av den digitale ytelsen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "4:18",
      "chapter": "4",
      "section": "18",
      "title": "Tidspunktet for mangelsbedømmelsen. Bevisbyrde",
      "content": "Ved bedømmelsen av om tingen har en mangel, skal tidspunktet for leveringen av tingen legges til grunn, selv om mangelen først viser seg senere. For digitale ytelser som skal leveres løpende over en periode, jf. § 2 første ledd bokstav e, skal bedømmelsen skje ut fra tidspunktet eller perioden ytelsene ble eller skulle blitt levert. Det samme gjelder oppdateringer etter § 15 fjerde ledd.\nHvis ikke noe annet bevises, skal en mangel som viser seg innen to år etter leveringen av tingen, formodes å ha eksistert ved leveringen. Gjelder avtalen digitale ytelser som skal leveres løpende, formodes selgeren, med mindre annet bevises, å være ansvarlig for mangler som oppstår eller viser seg innenfor perioden de digitale ytelsene skal leveres, men likevel i minst to år fra leveringen av ytelsene startet. Første og annet punktum gjelder likevel ikke dersom formodningen er uforenlig med varens eller mangelens art.\nSelgeren svarer også for en mangel som oppstår senere, dersom den skyldes kontraktsbrudd fra hans eller hennes side.\n0 Endret ved lover 15 juni 2007 nr. 36 (ikr. 1 jan 2008 iflg. res. 15 juni 2007 nr. 630), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "4:18 a",
      "chapter": "4",
      "section": "18 a",
      "title": "Garantier",
      "content": "Selgeren kan påta seg å svare for feil ved tingen som ikke er en mangel etter reglene i loven, og kan da fastsette hvilke krav forbrukeren kan gjøre gjeldende som følge av feilen. Selgeren kan også påta seg å svare i større utstrekning for en mangel enn etter reglene i loven.\nHar selgeren ved en garanti som nevnt i første ledd første punktum forpliktet seg til innenfor et visst tidsrom å svare helt eller delvis for tingens anvendelighet eller andre egenskaper uten å angi på en tydelig måte hvilke feil ved tingen selgeren svarer for og hvilke krav forbrukeren kan gjøre gjeldende som følge av feilen, foreligger det en mangel dersom tingen ikke svarer til selgerens forpliktelse. Dette gjelder likevel ikke hvis selgeren sannsynliggjør at feilen skyldes en ulykkeshendelse, feil håndtering av tingen eller annet forhold på forbrukerens side.\nHar andre enn selgeren gitt en garanti som nevnt i annet ledd, og den fremstår for forbrukeren som om den er gitt av selgeren, foreligger en mangel etter reglene i annet ledd. Dette gjelder likevel ikke dersom selgeren før kjøpet meddeler forbrukeren at han eller hun ikke er bundet av en garanti gitt av andre.\nEn garanti er rettslig bindende for garantigiveren på de vilkår som er fastsatt i garantierklæringen og i tilknyttet reklame, og den begrenser ikke forbrukerens rettigheter etter loven her, jf. § 3 første ledd. Dersom vilkårene i garantierklæringen er mindre fordelaktige for forbrukeren enn vilkårene som fremgår av tilknyttet reklame, er garantien bindende på de vilkårene som fremgår av den tilknyttede reklamen. Dette gjelder likevel ikke dersom den tilknyttede reklamen før inngåelsen av avtalen er blitt rettet på samme eller tilsvarende måte som den ble fremsatt.\n0 Tilføyd ved lov 15 juni 2007 nr. 36 (ikr. 1 jan 2008 iflg. res. 15 juni 2007 nr. 630), endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_18a",
        "source_heading": "§ 18 a."
      }
    },
    {
      "provision_ref": "5:19",
      "chapter": "5",
      "section": "19",
      "title": "Forbrukerens krav ved forsinkelse",
      "content": "Dersom tingen ikke blir levert eller blir levert for sent og dette ikke skyldes forbrukeren eller forhold på forbrukerens side (forsinkelse), kan forbrukeren\na. holde kjøpesummen tilbake etter § 20\nb. kreve oppfyllelse etter § 21\nc. kreve heving etter § 23\nd. kreve erstatning etter § 24.\nForbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.\nDersom selgeren ikke i tide oppfyller sine plikter ellers etter kjøpet, gjelder bestemmelsene om forsinkelse tilsvarende så langt de passer. Forbrukeren kan likevel heve avtalen ved forsinkelse av slike plikter først når forsinkelsen er vesentlig. Partene kan avtale en annen løsning.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "5:20",
      "chapter": "5",
      "section": "20",
      "title": "Tilbakeholdsrett",
      "content": "Forbrukeren kan holde tilbake betalingen for å dekke krav som følge av selgerens forsinkelse, men ikke åpenbart mer enn det som vil gi betryggende sikkerhet for kravet.",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "5:21",
      "chapter": "5",
      "section": "21",
      "title": "Rett til oppfyllelse",
      "content": "Er leveringstiden kommet uten at tingen er levert, kan forbrukeren likevel fastholde kjøpet og kreve oppfyllelse.\nDette gjelder ikke om det foreligger en hindring som selgeren ikke kan overvinne, eller om en oppfyllelse vil medføre en så stor ulempe eller kostnad for selgeren at det står i vesentlig misforhold til forbrukerens interesse i at selgeren oppfyller. Faller vanskene bort innen rimelig tid, kan forbrukeren kreve oppfyllelse.\nForbrukeren taper sin rett til å kreve oppfyllelse om han eller hun venter urimelig lenge med å fremme kravet.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "5:22",
      "chapter": "5",
      "section": "22",
      "title": "Forespørsel",
      "content": "Dersom selgeren spør om forbrukeren vil motta levering tross forsinkelsen eller underretter forbrukeren om at tingen vil bli levert innen en angitt tid, men forbrukeren ikke svarer innen rimelig tid etter at han eller hun har fått meldingen, kan forbrukeren ikke heve om oppfyllelse skjer innen den tid som er angitt.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "5:23",
      "chapter": "5",
      "section": "23",
      "title": "Heving",
      "content": "Har selgeren ikke levert tingen i tide i samsvar med § 6, skal forbrukeren oppfordre selgeren til å levere innen en rimelig tilleggsfrist for oppfyllelse. Dersom selgeren ikke leverer innen denne tilleggsfristen, kan forbrukeren heve avtalen.\nFørste ledd gjelder ikke hvis selgeren har nektet å levere varene, hvis levering innen avtalt tid er avgjørende for inngåelsen av avtalen, eller hvis forbrukeren før inngåelsen av avtalen har underrettet selgeren om at levering innen eller på et bestemt tidspunkt er avgjørende. Har selgeren i slike tilfeller ikke levert i tide i samsvar med § 6, kan forbrukeren umiddelbart heve avtalen.\nEr tingen levert, må kravet om heving gjøres gjeldende innen rimelig tid etter at forbrukeren fikk vite om leveringen.\n0 Endret ved lov 20 juni 2014 nr. 27 (ikr. 20 juni 2014 iflg. res. 20 juni 2014 nr. 776).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "5:24",
      "chapter": "5",
      "section": "24",
      "title": "Erstatning",
      "content": "Forbrukeren kan kreve erstatning for tap han eller hun lider som følge av forsinkelse fra selgerens side.\nDette gjelder likevel ikke så langt selgeren godtgjør at forsinkelsen skyldes hindring utenfor hans eller hennes kontroll, som selgeren ikke med rimelighet kunne ventes å ha tatt i betraktning på avtaletiden eller å unngå eller overvinne følgene av.\nBeror forsinkelsen på en tredjeperson som selgeren har gitt i oppdrag helt eller delvis å oppfylle kjøpet, er selgeren fri for ansvar bare om også tredjepersonen ville være fritatt etter regelen i annet ledd. Det samme gjelder om forsinkelsen beror på en leverandør som selgeren har brukt, eller på noen annen i tidligere salgsledd.\nAnsvarsfriheten gjelder så lenge hindringen er til stede. Faller hindringen bort, kan ansvar gjøres gjeldende dersom selgeren da plikter å oppfylle, men ikke gjør dette.\nErstatningen utmåles etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "5:25",
      "chapter": "5",
      "section": "25",
      "title": "Opplysningsplikt om hindring",
      "content": "Hindres selgeren i å oppfylle kjøpet til rett tid, skal forbrukeren gis melding om hindringen og dens virkning på muligheten for å oppfylle. Får forbrukeren ikke slik melding innen rimelig tid etter at selgeren fikk eller burde ha fått kjennskap til hindringen, kan forbrukeren kreve erstattet tap som kunne ha vært unngått om han eller hun hadde fått meldingen i tide.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "6:26",
      "chapter": "6",
      "section": "26",
      "title": "Forbrukerens krav ved mangler",
      "content": "Dersom det foreligger en mangel og dette ikke skyldes forbrukeren eller forhold på forbrukerens side, kan forbrukeren\na. holde kjøpesummen tilbake etter § 28\nb. velge mellom retting og omlevering i samsvar med §§ 29 og 30\nc. kreve prisavslag etter § 31\nd. kreve heving etter § 32\ne. kreve erstatning etter § 33.\nForbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.\nFor andre feil ved selgerens oppfyllelse gjelder bestemmelsene om mangler så langt de passer. Partene kan avtale en annen løsning.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "6:27",
      "chapter": "6",
      "section": "27",
      "title": "Reklamasjon",
      "content": "Dersom det foreligger en mangel ved tingen, må forbrukeren innen rimelig tid etter at han eller hun oppdaget eller burde ha oppdaget den, gi selgeren melding om at han eller hun vil påberope seg mangelen (reklamasjon). Denne fristen for å reklamere kan aldri være kortere enn to måneder fra det tidspunkt da forbrukeren oppdaget mangelen.\nReklamasjon må senest skje to år etter at tingen ble levert. Dersom tingen eller deler av den ved vanlig bruk er ment å vare vesentlig lenger, er fristen for å reklamere fem år. For oppdateringer og digitale ytelser som etter avtalen skal leveres løpende over en lengre periode, er fristen for å reklamere likevel like lang som denne perioden. Fristene etter første til tredje punktum gjelder ikke der selgeren ved garanti eller annen avtale har påtatt seg ansvar for mangler i lengre tid, eller der det foreligger en mangel etter § 16 første ledd bokstav d.\nReklamasjon kan i stedet fremsettes overfor den som etter avtale med selgeren har påtatt seg å avhjelpe mangler.\nHvis forbrukeren ikke reklamerer i tide, tapes retten til å gjøre mangelen gjeldende. Dette gjelder ikke dersom selgeren har opptrådt grovt uaktsomt eller for øvrig i strid med redelighet og god tro. Retten til å gjøre mangelen gjeldende kan også tapes etter foreldelseslovens regler om foreldelse.\n0 Endret ved lover 15 juni 2007 nr. 36, 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "6:28",
      "chapter": "6",
      "section": "28",
      "title": "Tilbakeholdsrett",
      "content": "Forbrukeren kan holde tilbake betalingen for å dekke krav som følge av mangelen, men ikke åpenbart mer enn det som vil gi betryggende sikkerhet for kravet.",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "6:29",
      "chapter": "6",
      "section": "29",
      "title": "Retting og omlevering (avhjelp)",
      "content": "Forbrukeren kan velge mellom å kreve at selgeren sørger for retting av mangelen eller leverer tilsvarende ting (omlevering). Dette gjelder ikke hvis den valgte beføyelsen er umulig å gjennomføre eller vil påføre selgeren uforholdsmessig store kostnader. Ved avgjørelsen av om kostnadene er uforholdsmessige, skal det blant annet legges vekt på verdien av en mangelfri ting, mangelens betydning og om den andre beføyelsen kan gjennomføres uten vesentlig ulempe for forbrukeren.\nHvis både retting og omlevering er umulig å gjennomføre eller vil påføre selgeren uforholdsmessig store kostnader, kan selgeren avvise å avhjelpe mangelen. Ved avgjørelsen av om kostnadene er uforholdsmessige, skal det blant annet legges vekt på verdien av en mangelfri ting og mangelens betydning.\nSelv om forbrukeren verken krever retting eller omlevering etter loven, kan selgeren tilby retting eller omlevering. Dersom selgeren sørger for slik retting eller omlevering i samsvar med loven, kan forbrukeren ikke kreve prisavslag eller heving. Forbrukeren kan likevel umiddelbart kreve prisavslag eller heving hvis mangelen etter sin art er så alvorlig at det ikke er rimelig å forvente at forbrukeren skal godta et tilbud om avhjelp.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "6:30",
      "chapter": "6",
      "section": "30",
      "title": "Gjennomføring av avhjelp",
      "content": "Avhjelp skal skje uten kostnad, uten vesentlig ulempe for forbrukeren og innen rimelig tid etter at forbrukeren har reklamert over mangelen. Ved avgjørelsen av om avhjelpen er i samsvar med første punktum, skal det blant annet legges vekt på om selgeren for egen regning stiller en erstatningsgjenstand til rådighet for forbrukeren forutsatt at dette fremstår som rimelig ut fra forbrukerens behov.\nForbrukeren skal ved avhjelp stille tingen til rådighet for selgeren. Ved omlevering skal selgeren for egen regning ta den omleverte tingen tilbake. Frem til omlevering skjer, kan forbrukeren holde tilbake det som er mottatt.\nDersom det er nødvendig for avhjelp, skal selgeren demontere den mangelfulle tingen og installere en rettet eller omlevert ting. Dette gjelder likevel bare dersom tingen er installert i samsvar med sin art og sitt formål før mangelen ble synlig.\nViser det seg en mangel etter retting eller omlevering, kan forbrukeren avvise ytterligere avhjelp, med mindre det er rimelig at selgeren får et nytt forsøk.\nDersom det ikke foreligger en mangel, kan selgeren bare kreve betaling for undersøkelser som har vært nødvendige for å avgjøre om det foreligger en mangel, og betaling for reparasjon av tingen, dersom selgeren har gjort forbrukeren uttrykkelig oppmerksom på at han eller hun selv må dekke slike kostnader.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "6:31",
      "chapter": "6",
      "section": "31",
      "title": "Prisavslag",
      "content": "Dersom mangelen ikke rettes eller tingen omleveres i samsvar med §§ 29 til 30, eller det er klart at dette ikke vil skje, kan forbrukeren kreve et prisavslag slik at forholdet mellom nedsatt og avtalt pris svarer til forholdet mellom tingens verdi i mangelfull og kontraktsmessig stand på leveringstiden.\nForbrukeren kan ikke kreve prisavslag ved salg av brukte ting på auksjon hvor han eller hun har anledning til å være til stede.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "6:32",
      "chapter": "6",
      "section": "32",
      "title": "Heving",
      "content": "I stedet for prisavslag etter § 31 kan forbrukeren heve avtalen, med mindre selgeren beviser at mangelen er uvesentlig.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "6:33",
      "chapter": "6",
      "section": "33",
      "title": "Erstatning",
      "content": "Forbrukeren kan kreve erstatning for tap han eller hun lider som følge av at tingen har en mangel.\nGjelder det avtale med nettselskap om overføring av elektrisk energi (jf. § 2 første ledd bokstav d), kan forbrukeren kreve erstatning for tap som følge av mangelen. Dette gjelder likevel ikke så langt nettselskapet godtgjør at mangelen skyldes hindring som nevnt i § 24 annet ledd. Reglene ellers i § 24 gjelder tilsvarende.\nErstatning etter første ledd utmåles etter reglene i kapittel 11, men dersom særlige grunner taler for det, kan erstatningen i stedet fastsettes ut fra mangelens betydning for forbrukeren.\n0 Endret ved lover 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "6:34",
      "chapter": "6",
      "section": "34",
      "title": "Produktskader",
      "content": "Selgerens erstatningsansvar for tap som følge av en mangel omfatter, foruten skade på salgstingen selv, også skade på gjenstander som salgstingen brukes til fremstilling av, eller som har nær og direkte sammenheng med salgstingens forutsatte bruk.\nFor andre produktskader enn dem som er nevnt i første ledd, kan forbrukeren kreve erstatning med mindre selgeren godtgjør at tapet ikke skyldes feil eller forsømmelse på selgerens side.\nNår selgeren betaler erstatning for skade på annet enn salgstingen selv, trer selgeren inn i forbrukerens eventuelle krav mot produsenten etter lov 23. desember 1988 nr. 104 om produktansvar.",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "6:35",
      "chapter": "6",
      "section": "35",
      "title": "Krav mot tidligere salgsledd mv.",
      "content": "Forbrukeren kan gjøre sitt mangelskrav mot selgeren gjeldende mot et tidligere yrkessalgsledd for så vidt tilsvarende krav på grunn av mangelen kan gjøres gjeldende av selgeren eller en annen som ervervet tingen fra det tidligere leddet.\nAvtale i tidligere salgsledd som innskrenker selgerens eller en annen erververs krav, kan ikke gjøres gjeldende overfor forbrukerens krav etter første ledd i større utstrekning enn det som kunne vært avtalt mellom forbrukeren og selgeren.\nReklamasjonsreglene i § 27 gjelder tilsvarende for krav etter denne paragrafen.\nForbrukeren kan på samme vilkår som i første til tredje ledd gjøre sitt krav som følge av en mangel gjeldende mot en yrkesutøver som etter avtale med selgeren eller tidligere ledd har utført arbeid på tingen.\nForbrukeren kan også gjøre krav gjeldende etter reglene i lov 13. mai 1988 nr. 27 om kjøp § 84 første ledd, hvis dette gir forbrukeren større rettigheter enn det som følger av paragrafen her.\nTidligere salgsledd kan ikke motregne overfor forbrukeren med krav mot selgeren.",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "6:36",
      "chapter": "6",
      "section": "36",
      "title": "Ansvar for opplysninger etter § 16 annet ledd",
      "content": "Når en tilvirker eller en annen person i tidligere salgsledd har gitt opplysning som nevnt i § 16 annet ledd, er han eller hun solidarisk ansvarlig med selgeren for tap forbrukeren lider på grunn av opplysningen.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "7:37",
      "chapter": "7",
      "section": "37",
      "title": "Kjøpesummens størrelse",
      "content": "Er kjøp inngått uten at prisen følger av avtalen eller av opplysninger selgeren har gitt i annonser, utstillingstilbud e.l., skal forbrukeren betale gjengs pris på avtaletiden for samme slags ting solgt under tilsvarende forhold, for så vidt prisen ikke er urimelig. Er det ingen slik gjengs pris, må forbrukeren betale det som er rimelig under hensyn til tingens art og godhet og forholdene ellers.\nSkal kjøpesummen fastsettes etter tall, mål eller vekt, legges til grunn mengden på det tidspunktet da risikoen for tingen går over på forbrukeren. Er prisen fastsatt etter vekt, trekkes først vekten av innpakningen fra.\nSelgeren kan ikke i tillegg til kjøpesummen kreve gebyr for utstedelse og sending av regning hvis ikke dette klart følger av avtalen.",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "7:38",
      "chapter": "7",
      "section": "38",
      "title": "Tidspunktet for betaling. Tilbakeholdsrett",
      "content": "Følger ikke betalingstiden av avtalen, skal forbrukeren betale når selgeren krever det.\nHvis ikke noe annet er avtalt, har forbrukeren ikke plikt til å betale kjøpesummen uten at tingen blir overlevert eller stilt til hans eller hennes rådighet i samsvar med avtalen og loven.\nForbrukeren er ikke bundet av en forhåndsavtale om plikt til å betale på et bestemt tidspunkt uavhengig av om selgeren oppfyller til rett tid.\nFør forbrukeren betaler, har han eller hun rett til å få undersøke tingen på vanlig måte, når dette ikke er uforenlig med den avtalte fremgangsmåten for levering og betaling av kjøpesummen.",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "7:39",
      "chapter": "7",
      "section": "39",
      "title": "Sted for betaling",
      "content": "Kjøpesummen skal betales på selgerens forretningssted. Dersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått. Dersom selgeren ikke har forretningssted med tilknytning til kjøpet, legges selgerens bosted til grunn. Dersom betaling skal skje mot overlevering av tingen eller et dokument, skal det gjøres på det stedet der overleveringen skjer.\nSelgeren svarer for økte kostnader i forbindelse med betalingen som skyldes at forretningsstedet er flyttet etter at kjøpet ble inngått.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "7:40",
      "chapter": "7",
      "section": "40",
      "title": "Forbrukerens medvirkning ved oppfyllelse av kjøpet",
      "content": "Forbrukeren skal\na. yte slik medvirkning som det er rimelig å vente av ham eller henne for at selgeren skal kunne oppfylle kjøpet, og\nb. overta tingen ved å hente eller motta den.",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "8:41",
      "chapter": "8",
      "section": "41",
      "title": "Avbestilling før levering",
      "content": "Avbestiller forbrukeren tingen før levering, kan selgeren ikke fastholde kjøpet og kreve betaling. Hvis ikke noe annet følger av avtalen, kan selgeren i stedet kreve erstatning for tap som er en følge av avbestillingen.\nPartene kan avtale en normalerstatning ved avbestilling (avbestillingsgebyr). Normalerstatningen kan ikke settes høyere enn det erstatning etter kapittel 11 normalt kan forventes å utgjøre.\nHvis det ikke er avtalt avbestillingsgebyr, utmåles erstatningen etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "8:42",
      "chapter": "8",
      "section": "42",
      "title": "Retur etter levering",
      "content": "Etter at tingen er levert, blir forbrukeren ikke fritatt for å betale kjøpesummen selv om tingen leveres tilbake til selgeren.\nBetalingsplikten bortfaller likevel\na. ved heving\nb. hvis vilkårene for angrerett etter angrerettloven er oppfylt, eller\nc. hvis en rett til tilbakelevering følger av avtalen, for eksempel ved at tingen er kjøpt på prøve (hjemlån, deponering).\nForbrukeren kan bytte tingen hvis bytterett må anses avtalt eller følger av alminnelige rettsregler.",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "9:43",
      "chapter": "9",
      "section": "43",
      "title": "Selgerens krav",
      "content": "Dersom forbrukeren ikke betaler eller oppfyller sine øvrige plikter etter avtalen eller loven, og dette ikke skyldes selgeren eller forhold på selgerens side, kan selgeren\na. kreve oppfyllelse etter § 44\nb. kreve heving etter § 45\nc. kreve erstatning og rente etter § 46\nd. holde ytelsen tilbake etter § 9.\nSelgerens rett til erstatning og rente faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "9:44",
      "chapter": "9",
      "section": "44",
      "title": "Rett til å kreve oppfyllelse",
      "content": "Selgeren kan fastholde kjøpet og kreve at forbrukeren betaler kjøpesummen. Dette gjelder likevel ikke så lenge betalingen hindres av stans i samferdselen eller betalingsformidlingen eller annet forhold utenfor forbrukerens kontroll og som forbrukeren ikke kan overvinne.\nEr tingen ennå ikke levert, taper selgeren sin rett til å kreve oppfyllelse om han venter urimelig lenge med å fremme kravet.\n§ 21 gjelder tilsvarende for selgerens rett til å kreve oppfyllelse av forbrukerens plikt til å medvirke til kjøpet (jf. § 40).",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    },
    {
      "provision_ref": "9:45",
      "chapter": "9",
      "section": "45",
      "title": "Heving",
      "content": "Selgeren kan heve kjøpet på grunn av forsinket betaling eller annet kontraktsbrudd fra forbrukerens side dersom forbrukerens kontraktsbrudd er vesentlig. Selgeren kan ikke heve etter at hele kjøpesummen er betalt.\nKjøpet kan også heves dersom forbrukeren ikke betaler kjøpesummen innen en rimelig tilleggsfrist for oppfyllelse som selgeren har fastsatt. Mens tilleggsfristen løper, kan selgeren ikke heve, med mindre forbrukeren har sagt at han eller hun ikke vil oppfylle innen fristen.\nEr tingen allerede overtatt av forbrukeren, kan selgeren bare heve dersom det er tatt forbehold om det eller forbrukeren avviser tingen.",
      "metadata": {
        "source": "lovdata",
        "source_node_id": "PARAGRAF_45",
        "source_heading": "§ 45."
      }
    },
    {
      "provision_ref": "9:46",
      "chapter": "9",
      "section": "46",
      "title": "Erstatning. Rente",
      "content": "Betales ikke kjøpesummen i tide, kan selgeren kreve rente av kjøpesummen etter lov 17. desember 1976 nr. 100 om renter ved forsinket betaling m.m.\nSelgeren kan også kreve erstatning for det tapet han eller hun lider som følge av kontraktsbrudd fra forbrukerens side. Dette gjelder likevel ikke så langt forbrukeren godtgjør at kontraktsbruddet skyldes stans i samferdselen eller betalingsformidlingen eller annen hindring utenfor forbrukerens kontroll som han eller hun ikke med rimelighet kunne ventes å ha tatt i betraktning på avtaletiden eller å unngå eller overvinne følgene av. Reglene ellers i § 24 tredje og fjerde ledd gjelder tilsvarende. Erstatningen utmåles etter reglene i kapittel 11.",
      "metadata": {
        "source": "lovdata",
        "source_node_id": "PARAGRAF_46",
        "source_heading": "§ 46."
      }
    },
    {
      "provision_ref": "9:47",
      "chapter": "9",
      "section": "47",
      "title": "Opplysningsplikt om hindring",
      "content": "Hindres forbrukeren i å oppfylle kjøpet til rett tid, skal selgeren gis melding om hindringen og dens virkning på muligheten for å oppfylle. Får selgeren ikke slik melding innen rimelig tid etter at forbrukeren fikk eller burde ha fått kjennskap til hindringen, kan selgeren kreve erstattet tap som kunne ha vært unngått om han eller hun hadde fått meldingen i tide.",
      "metadata": {
        "source": "lovdata",
        "source_node_id": "PARAGRAF_47",
        "source_heading": "§ 47."
      }
    },
    {
      "provision_ref": "9:48",
      "chapter": "9",
      "section": "48",
      "title": "Spesifikasjon",
      "content": "Skal forbrukeren bestemme tingens form, mål eller andre egenskaper og dette ikke gjøres til avtalt tid eller innen rimelig tid etter at selgeren har oppfordret til det, kan selgeren selv gjøre det i samsvar med hva han eller hun må anta er forbrukerens interesse. Dette hindrer ikke selgeren i å gjøre gjeldende andre krav som han eller hun har.\nSelgeren må opplyse forbrukeren om de spesifikasjoner han eller hun vil bruke og gi forbrukeren en rimelig frist til å endre spesifikasjonene. Gjør ikke forbrukeren dette i tide etter å ha fått selgerens melding, blir selgerens spesifikasjoner bindende.",
      "metadata": {
        "source": "lovdata",
        "source_node_id": "PARAGRAF_48",
        "source_heading": "§ 48."
      }
    },
    {
      "provision_ref": "9:48 a",
      "chapter": "9",
      "section": "48 a",
      "title": "Stenging på grunn av forbrukerens kontraktsbrudd ved avtaler om overføring av elektrisk energi",
      "content": "Nettselskapet kan avbryte (stenge) overføringen av elektrisk energi dersom det foreligger vesentlig kontraktsbrudd fra forbrukerens side i en avtale som nevnt i § 2 første ledd bokstav d. Stenging kan likevel ikke skje hvis\na. det er fare for liv, helse eller betydelig tingskade, eller\nb. forbrukeren har innsigelser mot grunnlaget for stengingen, som ikke er åpenbart grunnløse.\nFør stenging kan skje, skal nettselskapet sende forbrukeren et skriftlig varsel om stenging. Varselet skal angi\na. at stenging ikke vil skje dersom forbrukeren betaler innen fire uker regnet fra den dato varselet ble sendt,\nb. at forbrukeren bør ta snarlig kontakt med nettselskapet dersom stenging kan medføre fare for liv, helse eller betydelig tingskade, eller dersom forbrukeren har innsigelser mot grunnlaget for stengingen,\nc. at forbrukeren kan bli pålagt å dekke nødvendige kostnader i forbindelse med en stenging og eventuell gjenåpning av forbrukerens anlegg,\nd. at forbrukeren kan ta kontakt med sosialtjenesten i den kommunen forbrukeren har fast bosted, for å avklare om lov om sosiale tjenester i arbeids- og velferdsforvaltningen gir rett til økonomisk stønad for å avhjelpe situasjonen.\nDersom sosialtjenesten innen fristen i annet ledd annet punktum bokstav a har meddelt skriftlig at den tar på seg ansvaret for å oppfylle forbrukerens forpliktelse, kan stenging ikke skje.\nNettselskapet kan kreve at forbrukeren dekker nødvendige kostnader i forbindelse med en stenging og eventuell gjenåpning av forbrukerens anlegg. Nødvendige kostnader knyttet til utarbeiding og sending av varsel etter annet ledd kan kreves dekket selv om stenging ikke finner sted. Nettselskapet kan ikke kreve å få dekket sine kostnader etter første og annet punktum dersom det har opptrådt i strid med bestemmelsene i første til tredje ledd.\nBestemmelsene i § 45 om heving ved kontraktsbrudd fra forbrukerens side gjelder ikke. Bestemmelsen i § 55 om forventet kontraktsbrudd gjelder ikke ved forventet kontraktsbrudd fra forbrukerens side.\n0 Tilføyd ved lov 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), endret ved lov 24 juni 2011 nr. 30 (ikr. 1 jan 2012 iflg. res. 16 des 2011 nr. 1252).",
      "metadata": {
        "source": "lovdata",
        "source_node_id": "PARAGRAF_48a",
        "source_heading": "§ 48 a."
      }
    },
    {
      "provision_ref": "10:49",
      "chapter": "10",
      "section": "49",
      "title": "Virkninger av heving",
      "content": "Når kjøpet heves, faller partenes plikt til å oppfylle kjøpet bort.\nEr kjøpet helt eller delvis oppfylt fra noen av sidene, kan det mottatte kreves tilbakeført. En part kan likevel holde tilbake det som er mottatt, inntil den andre parten gir tilbake det han eller hun har fått. Tilsvarende gjelder når parten har krav på erstatning eller rente, og betryggende sikkerhet ikke blir stilt.\nForbrukeren skal sørge for at tingen leveres til selgeren. Er det forbrukeren som hever kjøpet, bæres kostnader ved tilbakeleveringen av selgeren. Selgeren skal tilbakebetale kjøpesummen når tingen mottas eller forbrukeren har dokumentert at den er sendt.\nHevingen har ingen betydning for avtalevilkår om forretningshemmeligheter, om løsning av tvister eller om partenes rettigheter og plikter som følge av hevingen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_49",
        "source_heading": "§ 49."
      }
    },
    {
      "provision_ref": "10:50",
      "chapter": "10",
      "section": "50",
      "title": "Avkastning og rente ved tilbakeføring",
      "content": "Heves kjøpet, skal forbrukeren godskrive selgeren avkastning som han eller hun har hatt av tingen, og gi rimelig vederlag for vesentlig nytte han eller hun ellers har hatt av den.\nDersom selgeren skal betale kjøpesummen tilbake, plikter selgeren å betale renter etter lov 17. desember 1976 nr. 100 om renter ved forsinket betaling m.m. fra den dag forbrukeren reklamerte på mangelen. Dersom forbrukeren avkreves vederlag for nytten av gjenstanden etter første ledd, plikter selgeren likevel å betale slik rente fra den dag selgeren mottok betalingen.\nVed forsinkelse skal selgeren betale renter fra den dagen betalingen ble mottatt.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_50",
        "source_heading": "§ 50."
      }
    },
    {
      "provision_ref": "10:51",
      "chapter": "10",
      "section": "51",
      "title": "Tingens tilstand ved heving og omlevering",
      "content": "Hvis forbrukeren ved heving eller omlevering ikke kan levere tilbake tingen i vesentlig samme stand og mengde som han eller hun mottok den, skal forbrukeren erstatte verdien eller den verdireduksjonen tingen har hatt. Dette gjelder likevel ikke dersom\na. årsaken til at det er umulig å tilbakelevere tingen i vesentlig samme stand og mengde, er tingens egen beskaffenhet eller annet forhold som ikke beror på forbrukeren\nb. tingen er helt eller delvis gått til grunne eller forringet som følge av en handling som trengs for å undersøke om tingen har en mangel, eller\nc. tingen helt eller delvis er forbrukt eller forandret av forbrukeren under forutsatt bruk før hevingen eller omleveringen.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_51",
        "source_heading": "§ 51."
      }
    },
    {
      "provision_ref": "11:52",
      "chapter": "11",
      "section": "52",
      "title": "Erstatningens omfang",
      "content": "Erstatning for kontraktsbrudd fra den ene parts side skal svare til det økonomiske tapet, herunder utlegg, prisforskjell og tapt fortjeneste, som den annen part er påført ved kontraktsbruddet. Dette gjelder likevel bare tap som en med rimelighet kunne ha forutsett som en mulig følge av kontraktsbruddet.\nErstatningen omfatter ikke\na. tap som følge av personskade\nb. tap i forbrukerens næringsvirksomhet.",
      "metadata": {
        "source": "lovdata",
        "source_node_id": "PARAGRAF_52",
        "source_heading": "§ 52."
      }
    },
    {
      "provision_ref": "11:53",
      "chapter": "11",
      "section": "53",
      "title": "Beregning av prisforskjell ved heving",
      "content": "Dersom kjøpet heves og forbrukeren foretar dekningskjøp eller selgeren foretar dekningssalg på forsvarlig måte og innen rimelig tid etter hevingen, legges kjøpesummen og prisen etter dekningstransaksjonen til grunn når prisforskjellen skal regnes ut.\nEr kjøpet hevet uten at det foretas dekning i samsvar med første ledd, og det er gjengs pris for tingen, legges kjøpesummen og den gjengse prisen på hevingstidspunktet til grunn når prisforskjellen skal regnes ut.\nSom gjengs pris anses prisen på leveringsstedet for ting av samme slag eller, om det ikke gjelder noen gjengs pris der, på et annet sted som med rimelighet kan likestilles med dette, likevel slik at hensyn tas til forskjell i transportkostnader.",
      "metadata": {
        "source": "lovdata",
        "source_node_id": "PARAGRAF_53",
        "source_heading": "§ 53."
      }
    },
    {
      "provision_ref": "11:54",
      "chapter": "11",
      "section": "54",
      "title": "Plikt til å begrense tapet. Lemping av ansvaret",
      "content": "En part som påberoper seg kontraktsbrudd fra den andre partens side, skal ved rimelige tiltak begrense sitt tap. Forsømmes dette, må han eller hun selv bære den tilsvarende delen av tapet.\nErstatningen kan settes ned dersom den vil virke urimelig for den ansvarlige parten ut fra tapets størrelse i forhold til det tap som vanligvis oppstår i lignende tilfeller, og forholdene ellers.",
      "metadata": {
        "source": "lovdata",
        "source_node_id": "PARAGRAF_54",
        "source_heading": "§ 54."
      }
    },
    {
      "provision_ref": "12:55",
      "chapter": "12",
      "section": "55",
      "title": "Forventet kontraktsbrudd",
      "content": "For forventet kontraktsbrudd gjelder reglene i lov 13. mai 1988 nr. 27 om kjøp §§ 61 og 62.",
      "metadata": {
        "source": "lovdata",
        "source_node_id": "PARAGRAF_55",
        "source_heading": "§ 55."
      }
    },
    {
      "provision_ref": "12:56",
      "chapter": "12",
      "section": "56",
      "title": "Insolvensbehandling",
      "content": "Kommer en av partene under insolvensbehandling, gjelder bestemmelsene i dekningsloven kapittel 7.",
      "metadata": {
        "source": "lovdata",
        "source_node_id": "PARAGRAF_56",
        "source_heading": "§ 56."
      }
    },
    {
      "provision_ref": "12:57",
      "chapter": "12",
      "section": "57",
      "title": "Kontraktsbrudd ved del av tingen",
      "content": "Omfatter selgerens kontraktsbrudd bare en del av det solgte, gjelder reglene om mangler og forsinkelse i kapittel 5 og 6 for denne delen. Må selgeren etter forholdene antas å ha avsluttet sin levering enda ikke alt er levert, gjelder reglene om mangler.\nHever forbrukeren for en del av det solgte, kan forbrukeren også heve for andre deler som han eller hun ikke med rimelighet kan forventes å beholde.\n0 Endret ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_57",
        "source_heading": "§ 57."
      }
    },
    {
      "provision_ref": "12:58",
      "chapter": "12",
      "section": "58",
      "title": "(Opphevet)",
      "content": "0 Opphevet ved lov 16 juni 2023 nr. 60 (i kraft 1 jan 2024 iflg. res. 16 juni 2023 nr. 909).",
      "metadata": {
        "source": "lovdata",
        "source_node_id": "PARAGRAF_58",
        "source_heading": "§ 58."
      }
    },
    {
      "provision_ref": "12:59",
      "chapter": "12",
      "section": "59",
      "title": "Selgerens hevingsrett når det skal leveres etter hvert",
      "content": "Skal selgeren levere etter hvert og forbrukeren betale eller medvirke i tilsvarende poster, og det er kontraktsbrudd fra forbrukerens side ved en enkelt levering, kan selgeren heve for denne leveringen etter reglene i § 45.\nGir kontraktsbruddet selgeren god grunn til å regne med at det vil inntre kontraktsbrudd som vil gi hevingsrett ved senere leveringer, kan han eller hun på dette grunnlaget heve for slike leveringer dersom det skjer innen rimelig tid.",
      "metadata": {
        "source": "lovdata",
        "source_node_id": "PARAGRAF_59",
        "source_heading": "§ 59."
      }
    },
    {
      "provision_ref": "12:60",
      "chapter": "12",
      "section": "60",
      "title": "Omsorg for tingen",
      "content": "Dersom forbrukeren ikke henter eller tar imot tingen i rett tid eller forhold ellers på forbrukerens side har medført at den ikke er overgitt til ham eller henne, skal selgeren for forbrukerens regning dra slik omsorg for tingen som er rimelig etter forholdene, dersom selgeren har tingen i sin varetekt eller for øvrig kan ta vare på den.\nVil forbrukeren avvise en ting som han eller hun har overtatt, skal forbrukeren for selgerens regning dra slik omsorg for den som er rimelig etter forholdene. Vil forbrukeren avvise en ting som er sendt til ham eller henne og stilt til hans eller hennes rådighet på bestemmelsesstedet, skal forbrukeren ta vare på den for selgerens regning, dersom forbrukeren kan gjøre dette uten å betale kjøpesummen eller pådra seg urimelig kostnad eller ulempe. Dette gjelder likevel ikke dersom selgeren eller noen på selgerens vegne kan ta seg av tingen på bestemmelsesstedet.\nEn part som plikter å dra omsorg for tingen, kan la en tredjeperson forvare den etter reglene i lov 13. mai 1988 nr. 27 om kjøp § 74. §§ 75, 76, 77 og 78 i samme lov om en parts rett til erstatning og tilbakeholdsrett, om salg av eller annen disposisjon over tingen og om regnskap og godskriving av utbytte gjelder tilsvarende.",
      "metadata": {
        "source": "lovdata",
        "source_node_id": "PARAGRAF_60",
        "source_heading": "§ 60."
      }
    },
    {
      "provision_ref": "12:61",
      "chapter": "12",
      "section": "61",
      "title": "Særlig forbrukerbegrep i visse internasjonale kjøp",
      "content": "For avtaler om kjøp av ting mellom parter som har forretningssted eller bopel i ulike stater utenfor EØS, gjelder loven kjøp av ting til personlig bruk for kjøperen, kjøperens familie eller husstand, med mindre selgeren før eller på avtaletiden verken visste eller burde ha visst at tingen ble kjøpt til noe slikt formål.",
      "metadata": {
        "source": "lovdata",
        "source_node_id": "PARAGRAF_61",
        "source_heading": "§ 61."
      }
    },
    {
      "provision_ref": "12:61 a",
      "chapter": "12",
      "section": "61 a",
      "title": "Tilsyn",
      "content": "Forbrukertilsynet og Markedsrådet skal ut fra hensyn til forbrukerne føre tilsyn med at bestemmelsene gitt i § 6 første ledd, § 14 fjerde ledd, § 18 a og § 23 følges av en næringsdrivende. Tilsyn utføres i samsvar med reglene i markedsføringsloven §§ 32 til 41, § 42 første ledd annet punktum og §§ 43 til 43 c.\nVed forsettlig eller uaktsom overtredelse av regler nevnt i første ledd første punktum, som anses som vesentlig eller har skjedd gjentatte ganger, kan den ansvarlige ilegges et overtredelsesgebyr.\nDepartementet kan i forskrift gi nærmere regler om utmåling av overtredelsesgebyr.\n0 Tilføyd ved lov 30 juni 2006 nr. 46 (ikr. 1 jan 2007 iflg. res. 30 juni 2006 nr. 873), opphevet ved lov 17 juni 2016 nr. 29 (ikr. 1 juli 2016 iflg. res. 17 juni 2016 nr. 703), tilføyd ved lov 16 juni 2023 nr. 38 (i kraft 1 okt 2023 iflg. res. 16 juni 2023 nr. 930), 14 juni 2024 nr. 32 (i kraft 1 juli 2024 iflg. res. 14 juni 2024 nr. 956).",
      "metadata": {
        "source": "lovdata",
        "source_node_id": "PARAGRAF_61a",
        "source_heading": "§ 61 a."
      }
    },
    {
      "provision_ref": "13:62",
      "chapter": "13",
      "section": "62",
      "title": "Ikrafttredelse",
      "content": "Loven gjelder fra 1. juli 2002.\nLoven gjelder bare for avtaler som sluttes etter at den er trådt i kraft.",
      "metadata": {
        "source": "lovdata",
        "source_node_id": "PARAGRAF_62",
        "source_heading": "§ 62."
      }
    },
    {
      "provision_ref": "13:63",
      "chapter": "13",
      "section": "63",
      "title": "Endringer i andre lover",
      "content": "Fra den tid loven trer i kraft, gjøres følgende endringer i andre lover: – – –",
      "metadata": {
        "source": "lovdata",
        "source_node_id": "PARAGRAF_63",
        "source_heading": "§ 63."
      }
    }
  ]
}