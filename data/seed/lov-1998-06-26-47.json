{
  "id": "LOV-1998-06-26-47",
  "type": "statute",
  "title": "Lov om fritids- og småbåter (småbåtloven)",
  "short_name": "Småbåtloven – småbåtl",
  "status": "in_force",
  "issued_date": "1998-06-26",
  "in_force_date": "1999-01-01",
  "url": "https://lovdata.no/dokument/NL/lov/1998-06-26-47",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "title": "Definisjoner",
      "content": "I loven her menes med:\n1. småbåt, enhver flytende innretning som er beregnet på og i stand til å bevege seg på vann, og som har en største lengde på inntil 15 meter;\n2. fritidsbåt, enhver flytende innretning som er beregnet på og i stand til å bevege seg på vann med en største lengde på inntil 24 meter, og som brukes utenfor næringsvirksomhet.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "3:20",
      "chapter": "3",
      "section": "20",
      "title": "Kapitlets virkeområde",
      "content": "Kapitlet her gjelder fritidsbåter.\nKongen kan gi forskrift om i hvilken utstrekning loven og forskrifter gitt i medhold av loven skal få anvendelse på utenlandske fritidsbåter i Norges territorialfarvann, herunder ved Svalbard og Jan Mayen, i Norges økonomiske sone og på norsk kontinentalsokkel, med de begrensninger som følger av folkeretten.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "3:21",
      "chapter": "3",
      "section": "21",
      "title": "Krav til konstruksjon, tilvirkning, innførsel og omsetning av fritidsbåter",
      "content": "For å forebygge at bruk av fritidsbåter skal forårsake helseskade eller miljøforstyrrelser, kan Kongen i medhold av lov av 11. juni 1976 nr. 79 om kontroll med produkter og forbrukertjenester (produktkontrolloven) gi forskrifter om konstruksjon, tilvirkning, innførsel og omsetning av fritidsbåter.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "3:22",
      "chapter": "3",
      "section": "22",
      "title": "Beskyttelse av sikkerheten og helsen til personer om bord",
      "content": "På enhver fritidsbåt skal det finnes slikt utstyr og slike innretninger, samt være truffet slike forholdsregler, som er nødvendig for å beskytte sikkerheten og helsen til personer om bord. Det skal særlig sørges for at fare for brann og eksplosjon forebygges, og at tekniske innretninger og utstyr om bord på fartøyet er konstruert, oppstilt og forsynt med verneinnretninger slik at personer om bord er vernet mot skade på liv og helse.\nKongen kan gi nærmere forskrifter om de krav som stilles i første ledd.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "3:23",
      "chapter": "3",
      "section": "23",
      "title": "Utstyr",
      "content": "Alle fritidsbåter skal under seilas være utstyrt med egnet rednings- og flyteutstyr til alle om bord.\nKongen kan gi forskrifter om rednings- og flyteutstyr og om krav til annet utstyr, herunder om:\n1. kommunikasjonsutstyr;\n2. brannslokningsutstyr;\n3. annet sikkerhetsutstyr.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "3:23 a",
      "chapter": "3",
      "section": "23 a",
      "title": "Bruk av egnet flyteutstyr om bord",
      "content": "I fritidsbåt med lengde mindre enn åtte meter skal alle ha på seg egnet flyteutstyr ved utendørs opphold i båten når båten er i fart. Ansvar etter første punktum, jf. § 27 og § 28, påhviler den enkelte som har plikt til å ha på seg flyteutstyr. For barn under 15 år påhviler ansvaret båtfører.\nKongen kan i forskrift fastsette unntak fra kravet i første ledd, herunder i situasjoner der sikkerheten generelt er ivaretatt på annet vis.\n0 Tilføyd ved lov 24 apr 2015 nr. 24 (ikr. 1 mai 2015).",
      "metadata": {
        "source": "lovdata",
        "source_node_id": "PARAGRAF_23a",
        "source_heading": "§ 23 a."
      }
    },
    {
      "provision_ref": "3:24",
      "chapter": "3",
      "section": "24",
      "title": "Navigering",
      "content": "En fritidsbåt skal navigeres slik at det ikke oppstår fare for liv og helse, miljø eller materielle verdier.\nKongen kan gi forskrifter om:\n1. at fritidsbåter skal være utstyrt med navigasjonshjelpemidler og utstyr til bruk i navigeringen,\n2. de kravene som skal stilles til slikt utstyr, og\n3. de kravene som skal stilles til utstyrets plassering og betjening.\n4. faremeldinger, nødmeldinger og nødsignaler,\n5. sjøveisregler\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "3:25",
      "chapter": "3",
      "section": "25",
      "title": "Godkjenning av utstyr m.m. Forbud mot overdragelse av utstyr m.m. som ikke er godkjent",
      "content": "Kongen kan i forskrift bestemme at utstyr som nevnt i §§ 22 til 24 må være godkjent for å kunne brukes om bord. I forskriften kan Kongen gi nærmere regler om godkjenning av slikt utstyr.\nDet kan i forskriften nedlegges forbud mot eller stilles vilkår for overdragelse av slikt utstyr, dersom godkjenning mangler eller utstyret ikke lenger kan brukes om bord. Like med overdragelse regnes at utstyret utbys til salgs eller leies ut eller lånes ut til bruk om bord i fritidsbåt eller annet sted.\nFørste og annet ledd gjelder tilsvarende for slike innretninger som nevnt i § 22.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "3:26",
      "chapter": "3",
      "section": "26",
      "title": "Besiktigelse m.m.",
      "content": "Kongen utpeker en offentlig myndighet som skal påse at bestemmelser gitt i eller i medhold av kapitlet her blir overholdt.\nVedkommende myndighet kan gå om bord i en fritidsbåt for å besiktige den. Om nødvendig kan også båter i fart stanses og bordes for besiktigelse.\nBåtens eier eller fører skal medvirke til gjennomføringen av besiktigelsen.\nKongen kan gi nærmere regler om besiktigelsen.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "3:26 a",
      "chapter": "3",
      "section": "26 a",
      "title": "Måling av fritidsbåter",
      "content": "Kongen kan gi forskrift om måling av fritidsbåter, herunder om\na. hvilke fritidsbåter som er målepliktige,\nb. hvem som skal foreta målingen,\nc. dokumentasjon vedrørende måling,\nd. båteierens medvirkningsplikt ved målingen,\ne. gebyr.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_26a",
        "source_heading": "§ 26 a."
      }
    },
    {
      "provision_ref": "3:26 b",
      "chapter": "3",
      "section": "26 b",
      "title": "Krav til fører av fritidsbåt",
      "content": "Kongen kan gi forskrift om at fører av fritidsbåt må oppfylle krav til minstealder, helsetilstand, opplæring og andre kvalifikasjonskrav, herunder båtførerprøve. Forskriften fastsetter bestemmelser om kontroll med at kravene oppfylles, båtførerregister og om gebyr.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), endret ved lov 27 juni 2008 nr. 72 (ikr. 1 juli 2008 iflg. res. 27 juni 2008 nr. 743).",
      "metadata": {
        "source": "lovdata",
        "source_node_id": "PARAGRAF_26b",
        "source_heading": "§ 26 b."
      }
    },
    {
      "provision_ref": "3:27",
      "chapter": "3",
      "section": "27",
      "title": "Båteiers og båtførers ansvar",
      "content": "Båteier og båtfører er ansvarlig for å overholde bestemmelser gitt i eller i medhold av denne loven, for så vidt ikke annet følger av den enkelte bestemmelse eller sammenhengen.",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "3:28",
      "chapter": "3",
      "section": "28",
      "title": "Straff",
      "content": "Den som forsettlig eller uaktsomt overtrer bestemmelser gitt i eller i medhold av kapitlet her, straffes med bøter.",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "4:28 a",
      "chapter": "4",
      "section": "28 a",
      "title": "Tap av retten til å føre båtførerbevispliktig fritidsbåt m.v.",
      "content": "Blir en person som har rett til å føre båtførerbevispliktig fritidsbåt ilagt straff, kan det i dommen eller forelegget fastsettes at personen ikke lenger skal ha slik førerett dersom lovbruddet er grovt og dersom hensynet til sjøsikkerheten, miljøet eller allmenne hensyn ellers krever det. Beslutning som nevnt i første punktum kan gå ut på at båtførerbevis inndras, eller at person som ikke har plikt til å ha båtførerbevis, gis et kjøreforbud.\nTap av førerett skal settes til minst ett år. Det kan likevel besluttes tap av føreretten for en kortere periode dersom tapet ellers får urimelige virkninger eller det foreligger andre særlige forhold.\nDen som taper retten til å føre båtførerbevispliktig fritidsbåt, skal ha bestått båtførerprøven før vedkommende kan føre slik båt igjen.\nFinner politiet at føreren eller eieren av en fritidsbåt, eller den som på eierens vegne har rådigheten over fritidsbåten, med skjellig grunn er mistenkt for et straffbart forhold som kan medføre tap av retten til å føre båtførerbevispliktig fritidsbåt, kan en polititjenestemann midlertidig tilbakekalle føreretten ved å ta beslag av båtførerbeviset eller ved å ilegge kjøreforbud til person som ikke har plikt til å ha båtførerbevis. Spørsmålet om å opprettholde midlertidig tap av føreretten skal snarest mulig forelegges for en tjenestemann som hører til påtalemyndigheten. Beslutningen skal være skriftlig. Dersom den mistenkte ikke samtykker i det midlertidige tilbakekallet av føreretten, må spørsmålet innen tre uker oversendes tingretten til avgjørelse.\nNår tap av førerett er rettskraftig avgjort, eller det er truffet vedtak om midlertidig tilbakekall av retten til å føre fritidsbåt og midlertidig beslag av båtførerbevis, plikter rettighetshaveren straks å levere båtførerbeviset til politiet.\nKongen gir forskrift med nærmere regler om fastsetting av tap eller midlertidig tilbakekall av førerett, herunder hva som skal anses som grove lovbrudd, hvilke overtredelser som gir grunnlag for tap av førerett utover ett år, og under hvilke omstendigheter føreretten kan tapes for mindre enn ett år. Kongen kan også gi forskrift om anvendelse av kapitlet på Svalbard og Jan Mayen.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28a",
        "source_heading": "§ 28 a."
      }
    },
    {
      "provision_ref": "4:28 b",
      "chapter": "4",
      "section": "28 b",
      "title": "Tilbakekall av retten til å føre fritidsbåt m.v. på grunn av særlige forhold",
      "content": "Dersom innehaveren av føreretten ikke er edruelig eller hans vandel for øvrig er slik at han ikke anses skikket til å føre fritidsbåt, kan politimesteren eller den han gir myndighet, tilbakekalle retten til å føre båtførerbevispliktig fritidsbåt for en bestemt tid, hvis hensynet til sjøsikkerheten, miljøet eller allmenne hensyn ellers krever det.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28b",
        "source_heading": "§ 28 b."
      }
    },
    {
      "provision_ref": "4:28 c",
      "chapter": "4",
      "section": "28 c",
      "title": "Sperrefrist for retten til å føre båtførerbevispliktig fritidsbåt",
      "content": "Blir en person som ikke har førerett, ilagt straff for en overtredelse som ville ha ført til tap av retten til å føre fritidsbåt i medhold av § 28 a, skal det i dommen eller forelegget fastsettes en sperrefrist for å kunne gi personen førerett. § 28 a annet ledd gjelder tilsvarende for sperrefristens lengde.\nEr personen yngre enn den lovlige minstealderen for slik førerett, løper sperrefristen til det er gått minst ett år fra den dagen vedkommende oppnår minstealderen.\nBlir en som ikke har førerett, med skjellig grunn mistenkt for et straffbart forhold som kan ha betydning for adgangen til å få båtførerbevis, kan politimesteren eller den han gir myndighet, bestemme at førerett ikke kan erverves før saken er endelig avgjort, likevel ikke ut over tre måneder uten kjennelse av tingretten.\nKongen gir forskrift med nærmere regler om fastsetting av sperrefrist.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28c",
        "source_heading": "§ 28 c."
      }
    },
    {
      "provision_ref": "5:29",
      "chapter": "5",
      "section": "29",
      "title": "Kapitlets saklige virkeområde",
      "content": "Kapitlet her gjelder eiere og førere av småbåter.",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "5:30",
      "chapter": "5",
      "section": "30",
      "title": "Kapitlets stedlige virkeområde",
      "content": "Kapitlet her gjelder bare føring eller forsøk på føring av småbåt innenfor rikets grenser.\nForskrifter gitt i medhold av § 31 gjelder på Svalbard og Jan Mayen bare når det er uttrykkelig bestemt i forskriftene.",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "5:31",
      "chapter": "5",
      "section": "31",
      "title": "Kvalifikasjonskrav m.m.",
      "content": "Bestemmelsen i § 26 b gjelder tilsvarende for småbåter.\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "5:32",
      "chapter": "5",
      "section": "32",
      "title": "Generell skikkethet",
      "content": "Ingen som på grunn av sin tilstand må anses uskikket til det, må føre eller forsøke å føre en småbåt. Dette gjelder uansett om tilstanden skyldes påvirkning av alkohol eller annet berusende eller bedøvende middel, sykdom, tretthet eller andre omstendigheter.",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "5:33",
      "chapter": "5",
      "section": "33",
      "title": "Alkoholpåvirkning av småbåtfører",
      "content": "Under påvirkning av alkohol eller annet berusende eller bedøvende middel må ingen føre eller forsøke å føre en småbåt som har:\n1. motor som fremdriftsmiddel,\n2. seil som fremdriftsmiddel og en største lengde på 4,5 meter eller mer, eller\n3. brukes til passasjertransport i næring.\nFøreren av en småbåt som nevnt i første ledd regnes alltid som påvirket når han eller hun:\n1. har en alkoholkonsentrasjon i blodet som er større enn 0,8 promille eller en alkoholmengde i kroppen som kan føre til så stor alkoholkonsentrasjon i blodet, eller\n2. har en større alkoholkonsentrasjon i utåndingsluft enn 0,4 milligram per liter luft.\nVillfarelse med hensyn til alkoholkonsentrasjonens størrelse fritar ikke for straff.\nEn båtfører som forstår eller må forstå at det kan bli politietterforskning på grunn av føringen, må ikke nyte alkohol eller ta annet berusende eller bedøvende middel i de første seks timene etter at føringen er avsluttet. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.\nOm bord på småbåter som brukes til passasjertransport i næring, gjelder bestemmelsen her også for andre som utfører eller forsøker å utføre tjeneste som er av vesentlig betydning for sikkerheten til sjøs. Sjøloven § 144 har regler om pliktmessig avhold om bord på slike båter.\n0 Endret ved lov 25 juni 2004 nr. 52 (ikr. 1 juli 2005 iflg. res. 1 juli 2005 nr. 787).",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "5:34",
      "chapter": "5",
      "section": "34",
      "title": "Nødrett",
      "content": "Bestemmelsene i §§ 31 til 33 gjelder ikke for den som fører eller forsøker å føre en småbåt for å redde noens person eller gods fra alvorlig fare, når omstendighetene berettiget båtføreren til å anse denne faren som særdeles betydelig i forhold til den faren som båtføringen ville medføre.",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "5:35",
      "chapter": "5",
      "section": "35",
      "title": "Bruk av småbåt",
      "content": "Eieren av en småbåt plikter å forvisse seg om at den som han eller hun lar bruke båten, fyller vilkårene for å føre den. Det samme gjelder for den som har rådigheten over båten på eierens vegne.",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "5:36",
      "chapter": "5",
      "section": "36",
      "title": "Alkotest, utåndingsprøve, blodprøve",
      "content": "Politiet kan ta alkotest (foreløpig blåseprøve) av en båtfører når:\n1. det er grunn til å tro at båtføreren har overtrådt bestemmelsene i § 33,\n2. båtføreren med eller uten egen skyld er innblandet i en ulykke, eller\n3. båtføreren er blitt stanset som ledd i kontroll av båttrafikken.\nDersom resultatet av alkotesten eller andre forhold gir grunn til å tro at båtføreren har overtrådt bestemmelsene i § 33, kan politiet fremstille båtføreren for utåndingsprøve, blodprøve og klinisk legeundersøkelse for å søke å fastslå påvirkningen. Slik fremstilling skal i alminnelighet finne sted når føreren nekter å medvirke til alkotest.\nUtåndingsprøve tas av politiet. Blodprøve kan tas av lege, offentlig godkjent sykepleier eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller når andre særlige grunner taler for det.\nKongen gir nærmere bestemmelser om undersøkelser som nevnt i paragrafen her.\n0 Endret ved lov 25 juni 2004 nr. 52.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "5:37",
      "chapter": "5",
      "section": "37",
      "title": "Straff",
      "content": "Den som forsettlig eller uaktsomt overtrer bestemmelser gitt i eller i medhold av kapitlet her, straffes med bøter eller fengsel inntil ett år.\nMedvirkning straffes ikke.\n0 Endret ved lover 25 juni 2004 nr. 52 (ikr. 1 juli 2005 iflg. res. 1 juli 2005 nr. 787), 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "6:38",
      "chapter": "6",
      "section": "38",
      "title": "Forbud mot forurensning mv.",
      "content": "Forurensning av det ytre miljø ved utslipp eller dumping fra fritidsbåt eller ved forbrenning av skadelige stoffer eller på annen måte i forbindelse med fritidsbåten er forbudt, med mindre annet fremgår av lov eller av forskrift fastsatt med hjemmel i lov.\nBåteieren og båtføreren skal sørge for at det ikke skjer forurensning av det ytre miljø i strid med første ledd, og skal treffe rimelige tiltak for å begrense virkningene av forurensning.\nKongen kan gi forskrifter med nærmere bestemmelser om forbudet mot forurensning og om pliktene etter annet ledd, herunder om:\na. hva som skal anses som skadelige stoffer og som utslipp, dumping og forbrenning,\nb. hvordan fritidsbåter skal håndteres for å unngå forurensning,\nc. hvilke tiltak som skal settes i verk dersom forurensning oppstår,\nd. levering av skadelige stoffer til mottaksanlegg.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "6:39",
      "chapter": "6",
      "section": "39",
      "title": "Tekniske innretninger og utstyr",
      "content": "Kongen kan gi forskrifter om hvordan fritidsbåter skal være innrettet og utstyrt, slik at det ikke skjer forurensning i strid med § 38 første ledd.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), da tidligere § 39 annet til fjerde ledd ble flyttet til nytt fjerde til sjette ledd i § 40.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "6:40",
      "chapter": "6",
      "section": "40",
      "title": "Bruk av vannscootere og liknende mindre fartøyer",
      "content": "Denne bestemmelsen gjelder vannscooter og liknende motordrevne mindre fartøy som er konstruert for å føre personer, og som etter alminnelig språkbruk ikke kan betegnes som båter.\nSjøfartsdirektoratet avgjør i tvilstilfeller om fartøy av en viss type omfattes av første ledd.\nDepartementet kan i forskrift gi nærmere regler for bruk av fartøyer som nevnt i første ledd, herunder bestemme at bruk av slike fartøyer av hensyn til miljø eller sikkerhet ikke er tillatt i en bestemt avstand fra land, i verneområder og i en bestemt avstand fra verneområder. Departementet kan bestemme at det for avgrensede områder likevel er tillatt med organisert vannscooterkjøring i forbindelse med trening og konkurranse innenfor forbudsområder fastsatt i medhold av første punktum.\nI særlige tilfeller der hensynet til natur, næring, sikkerhet eller støy tilsier det, kan departementet i forskrift forby eller begrense bruk av fartøyer som nevnt i første ledd i andre områder enn de som er nevnt i tredje ledd første punktum. Departementets myndighet etter tredje ledd annet punktum og fjerde ledd kan delegeres til kommunen.\nUten hinder av bestemmelser i forskrift gitt i medhold av tredje og fjerde ledd er bruk av fartøy som nevnt i første ledd tillatt i forbindelse med:\na. politi-, rednings- og ambulansetjeneste, samt oppsyns- og tilsynstjeneste etablert med hjemmel i lov,\nb. Forsvarets øvelser, forflytninger og transporter, og\nc. marinarkeologiske og andre vitenskapelige undersøkelser.\nKongen kan i forskrift gjøre unntak fra bestemmelser i forskrift gitt i medhold av tredje og fjerde ledd for bruk av fartøy som nevnt i første ledd til andre transportformål.\n0 Endret ved lover 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), 21 juni 2013 nr. 101 (ikr. 1 juli 2013 iflg. res. 21 juni 2013 nr. 699).",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "6:40 a",
      "chapter": "6",
      "section": "40 a",
      "title": "Straff",
      "content": "Den som forsettlig eller uaktsomt overtrer bestemmelsene i § 40 tredje eller fjerde ledd eller bestemmelser i forskrift fastslått med hjemmel i § 40 tredje eller fjerde ledd, straffes med bøter.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lover 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), tidligere § 40, 21 juni 2013 nr. 101 (ikr. 1 juli 2013 iflg. res. 21 juni 2013 nr. 699), 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_40a",
        "source_heading": "§ 40 a."
      }
    },
    {
      "provision_ref": "7:41",
      "chapter": "7",
      "section": "41",
      "title": "Utfyllende forskrifter",
      "content": "Kongen kan i forskrift gi nærmere bestemmelser om utfylling og gjennomføring av loven her.\n0 Endret ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 38.",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "7:41 a",
      "chapter": "7",
      "section": "41 a",
      "title": "Forvaltningstiltak",
      "content": "Er krav fastsatt i eller i medhold av kapittel 3 og 5 ikke etterkommet, kan eieren eller føreren pålegges å gjennomføre nødvendige tiltak innen en bestemt tidsfrist.\nEr pålegg etter første ledd ikke etterkommet innen fristen, kan det treffes vedtak om tvangsmulkt for å sikre at pålegget blir etterkommet. Mulkten begynner å løpe når en ny frist for å oppfylle pålegget etter første ledd er utløpt uten at det er oppfylt.\nTvangsmulkten kan fastsettes som et enkeltbeløp eller som en løpende mulkt. Ved fastsettelse av tvangsmulktens størrelse skal det blant annet ses hen til hvor viktige sikkerhets- og miljøhensyn pålegget skal ivareta, og kostnadene ved å oppfylle pålegget.\nTvangsmulkt tilfaller statskassen.\nTvangsmulkt kreves inn av Innkrevingsmyndigheten.\nKongen gir forskrifter med nærmere bestemmelser om tvangsmulkt, herunder om tvangsmulktens størrelse og varighet og hvem som kan fatte vedtak om tvangsmulkt.\nI særlige tilfeller kan det nedlegges forbud mot at en fritidsbåt forlater havn eller fastsettes andre nødvendige tiltak dersom båten klart utgjør en fare for liv og helse eller miljø. Kongen gir nærmere forskrifter om slike tvangstiltak, herunder om hvem som kan fatte vedtak.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), endret ved lover 26 mars 2010 nr. 10, 11 jan 2013 nr. 3 (ikr. 1 juni 2013 iflg. res. 24 mai 2013 nr. 533), 19 juni 2015 nr. 65 (ikr. 1 okt 2015), 25 april 2025 nr. 12 (i kraft 1 jan 2026 iflg. res. 10 juni 2025 nr. 967).",
      "metadata": {
        "source": "lovdata",
        "source_node_id": "PARAGRAF_41a",
        "source_heading": "§ 41 a."
      }
    },
    {
      "provision_ref": "7:42",
      "chapter": "7",
      "section": "42",
      "content": "Kongen kan gi forskrift om at bøteleggelse på stedet eller i ettertid for båttrafikklovbrudd av nærmere angitt art kan skje ved forenklet forelegg etter faste bøtesatser. I slike forelegg kan straffebudet og det straffbare forhold betegnes ved stikkord eller på lignende måte.\nForelegg utskrevet på stedet faller bort dersom det ikke straks vedtas. For forelegg utskrevet i ettertid gjelder straffeprosessloven § 256 nr. 5 tilsvarende. Slikt forelegg faller bort dersom det ikke vedtas innen fristen. Departementet kan gi nærmere regler om fremgangsmåten når forelegget utskrives i ettertid.\nPåtalemyndigheten kan til gunst for siktede oppheve vedtatte forelegg.\nPolititjenestemann eller tolltjenestemann som ellers ikke har foreleggsmyndighet, kan gis myndighet til å utferdige forenklet forelegg.\nDepartementet gir nærmere regler om bruk av forenklet forelegg og fastsetter bøtesatser og subsidiær fengselsstraff for de forskjellige lovbrudd som ordningen skal omfatte.\n0 Tilføyd ved lov 12 jan 2001 nr. 2 (ikr. 1 jan 2001), endret ved lov 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "7:43",
      "chapter": "7",
      "section": "43",
      "title": "Ikrafttredelse. Overgangsbestemmelser",
      "content": "Loven trer i kraft fra den tid Kongen bestemmer.​1 De enkelte bestemmelsene kan settes i kraft til ulik tid.\nKongen kan gi nærmere overgangsbestemmelser.\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 39, 12 jan 2001 nr. 2 (ikr. 1 jan 2001), tidligere § 42.\n1 Fra 1 jan 1999 iflg. res. 27 nov 1998 nr. 1094.",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "7:44",
      "chapter": "7",
      "section": "44",
      "title": "Endringer i andre lover",
      "content": "Fra den tid loven trer i kraft gjøres følgende endringer i andre lover: – – –\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 40, 12 jan 2001 nr. 2 (ikr. 1 jan 2001), tidligere § 43.",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "title": "Definisjoner",
      "content": "I loven her menes med:\n1. småbåt, enhver flytende innretning som er beregnet på og i stand til å bevege seg på vann, og som har en største lengde på inntil 15 meter;\n2. fritidsbåt, enhver flytende innretning som er beregnet på og i stand til å bevege seg på vann med en største lengde på inntil 24 meter, og som brukes utenfor næringsvirksomhet.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "3:20",
      "chapter": "3",
      "section": "20",
      "title": "Kapitlets virkeområde",
      "content": "Kapitlet her gjelder fritidsbåter.\nKongen kan gi forskrift om i hvilken utstrekning loven og forskrifter gitt i medhold av loven skal få anvendelse på utenlandske fritidsbåter i Norges territorialfarvann, herunder ved Svalbard og Jan Mayen, i Norges økonomiske sone og på norsk kontinentalsokkel, med de begrensninger som følger av folkeretten.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "3:21",
      "chapter": "3",
      "section": "21",
      "title": "Krav til konstruksjon, tilvirkning, innførsel og omsetning av fritidsbåter",
      "content": "For å forebygge at bruk av fritidsbåter skal forårsake helseskade eller miljøforstyrrelser, kan Kongen i medhold av lov av 11. juni 1976 nr. 79 om kontroll med produkter og forbrukertjenester (produktkontrolloven) gi forskrifter om konstruksjon, tilvirkning, innførsel og omsetning av fritidsbåter.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "3:22",
      "chapter": "3",
      "section": "22",
      "title": "Beskyttelse av sikkerheten og helsen til personer om bord",
      "content": "På enhver fritidsbåt skal det finnes slikt utstyr og slike innretninger, samt være truffet slike forholdsregler, som er nødvendig for å beskytte sikkerheten og helsen til personer om bord. Det skal særlig sørges for at fare for brann og eksplosjon forebygges, og at tekniske innretninger og utstyr om bord på fartøyet er konstruert, oppstilt og forsynt med verneinnretninger slik at personer om bord er vernet mot skade på liv og helse.\nKongen kan gi nærmere forskrifter om de krav som stilles i første ledd.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "3:23",
      "chapter": "3",
      "section": "23",
      "title": "Utstyr",
      "content": "Alle fritidsbåter skal under seilas være utstyrt med egnet rednings- og flyteutstyr til alle om bord.\nKongen kan gi forskrifter om rednings- og flyteutstyr og om krav til annet utstyr, herunder om:\n1. kommunikasjonsutstyr;\n2. brannslokningsutstyr;\n3. annet sikkerhetsutstyr.\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "3:23 a",
      "chapter": "3",
      "section": "23 a",
      "title": "Bruk av egnet flyteutstyr om bord",
      "content": "I fritidsbåt med lengde mindre enn åtte meter skal alle ha på seg egnet flyteutstyr ved utendørs opphold i båten når båten er i fart. Ansvar etter første punktum, jf. § 27 og § 28, påhviler den enkelte som har plikt til å ha på seg flyteutstyr. For barn under 15 år påhviler ansvaret båtfører.\nKongen kan i forskrift fastsette unntak fra kravet i første ledd, herunder i situasjoner der sikkerheten generelt er ivaretatt på annet vis.\n0 Tilføyd ved lov 24 apr 2015 nr. 24 (ikr. 1 mai 2015).",
      "metadata": {
        "source": "lovdata",
        "source_node_id": "PARAGRAF_23a",
        "source_heading": "§ 23 a."
      }
    },
    {
      "provision_ref": "3:24",
      "chapter": "3",
      "section": "24",
      "title": "Navigering",
      "content": "En fritidsbåt skal navigeres slik at det ikke oppstår fare for liv og helse, miljø eller materielle verdier.\nKongen kan gi forskrifter om:\n1. at fritidsbåter skal være utstyrt med navigasjonshjelpemidler og utstyr til bruk i navigeringen,\n2. de kravene som skal stilles til slikt utstyr, og\n3. de kravene som skal stilles til utstyrets plassering og betjening.\n4. faremeldinger, nødmeldinger og nødsignaler,\n5. sjøveisregler\n0 Endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "3:25",
      "chapter": "3",
      "section": "25",
      "title": "Godkjenning av utstyr m.m. Forbud mot overdragelse av utstyr m.m. som ikke er godkjent",
      "content": "Kongen kan i forskrift bestemme at utstyr som nevnt i §§ 22 til 24 må være godkjent for å kunne brukes om bord. I forskriften kan Kongen gi nærmere regler om godkjenning av slikt utstyr.\nDet kan i forskriften nedlegges forbud mot eller stilles vilkår for overdragelse av slikt utstyr, dersom godkjenning mangler eller utstyret ikke lenger kan brukes om bord. Like med overdragelse regnes at utstyret utbys til salgs eller leies ut eller lånes ut til bruk om bord i fritidsbåt eller annet sted.\nFørste og annet ledd gjelder tilsvarende for slike innretninger som nevnt i § 22.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "3:26",
      "chapter": "3",
      "section": "26",
      "title": "Besiktigelse m.m.",
      "content": "Kongen utpeker en offentlig myndighet som skal påse at bestemmelser gitt i eller i medhold av kapitlet her blir overholdt.\nVedkommende myndighet kan gå om bord i en fritidsbåt for å besiktige den. Om nødvendig kan også båter i fart stanses og bordes for besiktigelse.\nBåtens eier eller fører skal medvirke til gjennomføringen av besiktigelsen.\nKongen kan gi nærmere regler om besiktigelsen.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "3:26 a",
      "chapter": "3",
      "section": "26 a",
      "title": "Måling av fritidsbåter",
      "content": "Kongen kan gi forskrift om måling av fritidsbåter, herunder om\na. hvilke fritidsbåter som er målepliktige,\nb. hvem som skal foreta målingen,\nc. dokumentasjon vedrørende måling,\nd. båteierens medvirkningsplikt ved målingen,\ne. gebyr.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_26a",
        "source_heading": "§ 26 a."
      }
    },
    {
      "provision_ref": "3:26 b",
      "chapter": "3",
      "section": "26 b",
      "title": "Krav til fører av fritidsbåt",
      "content": "Kongen kan gi forskrift om at fører av fritidsbåt må oppfylle krav til minstealder, helsetilstand, opplæring og andre kvalifikasjonskrav, herunder båtførerprøve. Forskriften fastsetter bestemmelser om kontroll med at kravene oppfylles, båtførerregister og om gebyr.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), endret ved lov 27 juni 2008 nr. 72 (ikr. 1 juli 2008 iflg. res. 27 juni 2008 nr. 743).",
      "metadata": {
        "source": "lovdata",
        "source_node_id": "PARAGRAF_26b",
        "source_heading": "§ 26 b."
      }
    },
    {
      "provision_ref": "3:27",
      "chapter": "3",
      "section": "27",
      "title": "Båteiers og båtførers ansvar",
      "content": "Båteier og båtfører er ansvarlig for å overholde bestemmelser gitt i eller i medhold av denne loven, for så vidt ikke annet følger av den enkelte bestemmelse eller sammenhengen.",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "3:28",
      "chapter": "3",
      "section": "28",
      "title": "Straff",
      "content": "Den som forsettlig eller uaktsomt overtrer bestemmelser gitt i eller i medhold av kapitlet her, straffes med bøter.",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "4:28 a",
      "chapter": "4",
      "section": "28 a",
      "title": "Tap av retten til å føre båtførerbevispliktig fritidsbåt m.v.",
      "content": "Blir en person som har rett til å føre båtførerbevispliktig fritidsbåt ilagt straff, kan det i dommen eller forelegget fastsettes at personen ikke lenger skal ha slik førerett dersom lovbruddet er grovt og dersom hensynet til sjøsikkerheten, miljøet eller allmenne hensyn ellers krever det. Beslutning som nevnt i første punktum kan gå ut på at båtførerbevis inndras, eller at person som ikke har plikt til å ha båtførerbevis, gis et kjøreforbud.\nTap av førerett skal settes til minst ett år. Det kan likevel besluttes tap av føreretten for en kortere periode dersom tapet ellers får urimelige virkninger eller det foreligger andre særlige forhold.\nDen som taper retten til å føre båtførerbevispliktig fritidsbåt, skal ha bestått båtførerprøven før vedkommende kan føre slik båt igjen.\nFinner politiet at føreren eller eieren av en fritidsbåt, eller den som på eierens vegne har rådigheten over fritidsbåten, med skjellig grunn er mistenkt for et straffbart forhold som kan medføre tap av retten til å føre båtførerbevispliktig fritidsbåt, kan en polititjenestemann midlertidig tilbakekalle føreretten ved å ta beslag av båtførerbeviset eller ved å ilegge kjøreforbud til person som ikke har plikt til å ha båtførerbevis. Spørsmålet om å opprettholde midlertidig tap av føreretten skal snarest mulig forelegges for en tjenestemann som hører til påtalemyndigheten. Beslutningen skal være skriftlig. Dersom den mistenkte ikke samtykker i det midlertidige tilbakekallet av føreretten, må spørsmålet innen tre uker oversendes tingretten til avgjørelse.\nNår tap av førerett er rettskraftig avgjort, eller det er truffet vedtak om midlertidig tilbakekall av retten til å føre fritidsbåt og midlertidig beslag av båtførerbevis, plikter rettighetshaveren straks å levere båtførerbeviset til politiet.\nKongen gir forskrift med nærmere regler om fastsetting av tap eller midlertidig tilbakekall av førerett, herunder hva som skal anses som grove lovbrudd, hvilke overtredelser som gir grunnlag for tap av førerett utover ett år, og under hvilke omstendigheter føreretten kan tapes for mindre enn ett år. Kongen kan også gi forskrift om anvendelse av kapitlet på Svalbard og Jan Mayen.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28a",
        "source_heading": "§ 28 a."
      }
    },
    {
      "provision_ref": "4:28 b",
      "chapter": "4",
      "section": "28 b",
      "title": "Tilbakekall av retten til å føre fritidsbåt m.v. på grunn av særlige forhold",
      "content": "Dersom innehaveren av føreretten ikke er edruelig eller hans vandel for øvrig er slik at han ikke anses skikket til å føre fritidsbåt, kan politimesteren eller den han gir myndighet, tilbakekalle retten til å føre båtførerbevispliktig fritidsbåt for en bestemt tid, hvis hensynet til sjøsikkerheten, miljøet eller allmenne hensyn ellers krever det.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28b",
        "source_heading": "§ 28 b."
      }
    },
    {
      "provision_ref": "4:28 c",
      "chapter": "4",
      "section": "28 c",
      "title": "Sperrefrist for retten til å føre båtførerbevispliktig fritidsbåt",
      "content": "Blir en person som ikke har førerett, ilagt straff for en overtredelse som ville ha ført til tap av retten til å føre fritidsbåt i medhold av § 28 a, skal det i dommen eller forelegget fastsettes en sperrefrist for å kunne gi personen førerett. § 28 a annet ledd gjelder tilsvarende for sperrefristens lengde.\nEr personen yngre enn den lovlige minstealderen for slik førerett, løper sperrefristen til det er gått minst ett år fra den dagen vedkommende oppnår minstealderen.\nBlir en som ikke har førerett, med skjellig grunn mistenkt for et straffbart forhold som kan ha betydning for adgangen til å få båtførerbevis, kan politimesteren eller den han gir myndighet, bestemme at førerett ikke kan erverves før saken er endelig avgjort, likevel ikke ut over tre måneder uten kjennelse av tingretten.\nKongen gir forskrift med nærmere regler om fastsetting av sperrefrist.\n0 Tilføyd ved lov 25 juni 2010 nr. 50 (ikr. 1 juli 2010 iflg. res. 25 juni 2010 nr. 946).",
      "metadata": {
        "source": "lovdata",
        "source_node_id": "PARAGRAF_28c",
        "source_heading": "§ 28 c."
      }
    },
    {
      "provision_ref": "5:29",
      "chapter": "5",
      "section": "29",
      "title": "Kapitlets saklige virkeområde",
      "content": "Kapitlet her gjelder eiere og førere av småbåter.",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "5:30",
      "chapter": "5",
      "section": "30",
      "title": "Kapitlets stedlige virkeområde",
      "content": "Kapitlet her gjelder bare føring eller forsøk på føring av småbåt innenfor rikets grenser.\nForskrifter gitt i medhold av § 31 gjelder på Svalbard og Jan Mayen bare når det er uttrykkelig bestemt i forskriftene.",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "5:31",
      "chapter": "5",
      "section": "31",
      "title": "Kvalifikasjonskrav m.m.",
      "content": "Bestemmelsen i § 26 b gjelder tilsvarende for småbåter.\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "5:32",
      "chapter": "5",
      "section": "32",
      "title": "Generell skikkethet",
      "content": "Ingen som på grunn av sin tilstand må anses uskikket til det, må føre eller forsøke å føre en småbåt. Dette gjelder uansett om tilstanden skyldes påvirkning av alkohol eller annet berusende eller bedøvende middel, sykdom, tretthet eller andre omstendigheter.",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "5:33",
      "chapter": "5",
      "section": "33",
      "title": "Alkoholpåvirkning av småbåtfører",
      "content": "Under påvirkning av alkohol eller annet berusende eller bedøvende middel må ingen føre eller forsøke å føre en småbåt som har:\n1. motor som fremdriftsmiddel,\n2. seil som fremdriftsmiddel og en største lengde på 4,5 meter eller mer, eller\n3. brukes til passasjertransport i næring.\nFøreren av en småbåt som nevnt i første ledd regnes alltid som påvirket når han eller hun:\n1. har en alkoholkonsentrasjon i blodet som er større enn 0,8 promille eller en alkoholmengde i kroppen som kan føre til så stor alkoholkonsentrasjon i blodet, eller\n2. har en større alkoholkonsentrasjon i utåndingsluft enn 0,4 milligram per liter luft.\nVillfarelse med hensyn til alkoholkonsentrasjonens størrelse fritar ikke for straff.\nEn båtfører som forstår eller må forstå at det kan bli politietterforskning på grunn av føringen, må ikke nyte alkohol eller ta annet berusende eller bedøvende middel i de første seks timene etter at føringen er avsluttet. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.\nOm bord på småbåter som brukes til passasjertransport i næring, gjelder bestemmelsen her også for andre som utfører eller forsøker å utføre tjeneste som er av vesentlig betydning for sikkerheten til sjøs. Sjøloven § 144 har regler om pliktmessig avhold om bord på slike båter.\n0 Endret ved lov 25 juni 2004 nr. 52 (ikr. 1 juli 2005 iflg. res. 1 juli 2005 nr. 787).",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "5:34",
      "chapter": "5",
      "section": "34",
      "title": "Nødrett",
      "content": "Bestemmelsene i §§ 31 til 33 gjelder ikke for den som fører eller forsøker å føre en småbåt for å redde noens person eller gods fra alvorlig fare, når omstendighetene berettiget båtføreren til å anse denne faren som særdeles betydelig i forhold til den faren som båtføringen ville medføre.",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "5:35",
      "chapter": "5",
      "section": "35",
      "title": "Bruk av småbåt",
      "content": "Eieren av en småbåt plikter å forvisse seg om at den som han eller hun lar bruke båten, fyller vilkårene for å føre den. Det samme gjelder for den som har rådigheten over båten på eierens vegne.",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "5:36",
      "chapter": "5",
      "section": "36",
      "title": "Alkotest, utåndingsprøve, blodprøve",
      "content": "Politiet kan ta alkotest (foreløpig blåseprøve) av en båtfører når:\n1. det er grunn til å tro at båtføreren har overtrådt bestemmelsene i § 33,\n2. båtføreren med eller uten egen skyld er innblandet i en ulykke, eller\n3. båtføreren er blitt stanset som ledd i kontroll av båttrafikken.\nDersom resultatet av alkotesten eller andre forhold gir grunn til å tro at båtføreren har overtrådt bestemmelsene i § 33, kan politiet fremstille båtføreren for utåndingsprøve, blodprøve og klinisk legeundersøkelse for å søke å fastslå påvirkningen. Slik fremstilling skal i alminnelighet finne sted når føreren nekter å medvirke til alkotest.\nUtåndingsprøve tas av politiet. Blodprøve kan tas av lege, offentlig godkjent sykepleier eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller når andre særlige grunner taler for det.\nKongen gir nærmere bestemmelser om undersøkelser som nevnt i paragrafen her.\n0 Endret ved lov 25 juni 2004 nr. 52.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "5:37",
      "chapter": "5",
      "section": "37",
      "title": "Straff",
      "content": "Den som forsettlig eller uaktsomt overtrer bestemmelser gitt i eller i medhold av kapitlet her, straffes med bøter eller fengsel inntil ett år.\nMedvirkning straffes ikke.\n0 Endret ved lover 25 juni 2004 nr. 52 (ikr. 1 juli 2005 iflg. res. 1 juli 2005 nr. 787), 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "6:38",
      "chapter": "6",
      "section": "38",
      "title": "Forbud mot forurensning mv.",
      "content": "Forurensning av det ytre miljø ved utslipp eller dumping fra fritidsbåt eller ved forbrenning av skadelige stoffer eller på annen måte i forbindelse med fritidsbåten er forbudt, med mindre annet fremgår av lov eller av forskrift fastsatt med hjemmel i lov.\nBåteieren og båtføreren skal sørge for at det ikke skjer forurensning av det ytre miljø i strid med første ledd, og skal treffe rimelige tiltak for å begrense virkningene av forurensning.\nKongen kan gi forskrifter med nærmere bestemmelser om forbudet mot forurensning og om pliktene etter annet ledd, herunder om:\na. hva som skal anses som skadelige stoffer og som utslipp, dumping og forbrenning,\nb. hvordan fritidsbåter skal håndteres for å unngå forurensning,\nc. hvilke tiltak som skal settes i verk dersom forurensning oppstår,\nd. levering av skadelige stoffer til mottaksanlegg.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170).",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "6:39",
      "chapter": "6",
      "section": "39",
      "title": "Tekniske innretninger og utstyr",
      "content": "Kongen kan gi forskrifter om hvordan fritidsbåter skal være innrettet og utstyrt, slik at det ikke skjer forurensning i strid med § 38 første ledd.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), da tidligere § 39 annet til fjerde ledd ble flyttet til nytt fjerde til sjette ledd i § 40.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "6:40",
      "chapter": "6",
      "section": "40",
      "title": "Bruk av vannscootere og liknende mindre fartøyer",
      "content": "Denne bestemmelsen gjelder vannscooter og liknende motordrevne mindre fartøy som er konstruert for å føre personer, og som etter alminnelig språkbruk ikke kan betegnes som båter.\nSjøfartsdirektoratet avgjør i tvilstilfeller om fartøy av en viss type omfattes av første ledd.\nDepartementet kan i forskrift gi nærmere regler for bruk av fartøyer som nevnt i første ledd, herunder bestemme at bruk av slike fartøyer av hensyn til miljø eller sikkerhet ikke er tillatt i en bestemt avstand fra land, i verneområder og i en bestemt avstand fra verneområder. Departementet kan bestemme at det for avgrensede områder likevel er tillatt med organisert vannscooterkjøring i forbindelse med trening og konkurranse innenfor forbudsområder fastsatt i medhold av første punktum.\nI særlige tilfeller der hensynet til natur, næring, sikkerhet eller støy tilsier det, kan departementet i forskrift forby eller begrense bruk av fartøyer som nevnt i første ledd i andre områder enn de som er nevnt i tredje ledd første punktum. Departementets myndighet etter tredje ledd annet punktum og fjerde ledd kan delegeres til kommunen.\nUten hinder av bestemmelser i forskrift gitt i medhold av tredje og fjerde ledd er bruk av fartøy som nevnt i første ledd tillatt i forbindelse med:\na. politi-, rednings- og ambulansetjeneste, samt oppsyns- og tilsynstjeneste etablert med hjemmel i lov,\nb. Forsvarets øvelser, forflytninger og transporter, og\nc. marinarkeologiske og andre vitenskapelige undersøkelser.\nKongen kan i forskrift gjøre unntak fra bestemmelser i forskrift gitt i medhold av tredje og fjerde ledd for bruk av fartøy som nevnt i første ledd til andre transportformål.\n0 Endret ved lover 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), 21 juni 2013 nr. 101 (ikr. 1 juli 2013 iflg. res. 21 juni 2013 nr. 699).",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "6:40 a",
      "chapter": "6",
      "section": "40 a",
      "title": "Straff",
      "content": "Den som forsettlig eller uaktsomt overtrer bestemmelsene i § 40 tredje eller fjerde ledd eller bestemmelser i forskrift fastslått med hjemmel i § 40 tredje eller fjerde ledd, straffes med bøter.\n0 Tilføyd ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), endret ved lover 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), tidligere § 40, 21 juni 2013 nr. 101 (ikr. 1 juli 2013 iflg. res. 21 juni 2013 nr. 699), 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_40a",
        "source_heading": "§ 40 a."
      }
    },
    {
      "provision_ref": "7:41",
      "chapter": "7",
      "section": "41",
      "title": "Utfyllende forskrifter",
      "content": "Kongen kan i forskrift gi nærmere bestemmelser om utfylling og gjennomføring av loven her.\n0 Endret ved lov 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 38.",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "7:41 a",
      "chapter": "7",
      "section": "41 a",
      "title": "Forvaltningstiltak",
      "content": "Er krav fastsatt i eller i medhold av kapittel 3 og 5 ikke etterkommet, kan eieren eller føreren pålegges å gjennomføre nødvendige tiltak innen en bestemt tidsfrist.\nEr pålegg etter første ledd ikke etterkommet innen fristen, kan det treffes vedtak om tvangsmulkt for å sikre at pålegget blir etterkommet. Mulkten begynner å løpe når en ny frist for å oppfylle pålegget etter første ledd er utløpt uten at det er oppfylt.\nTvangsmulkten kan fastsettes som et enkeltbeløp eller som en løpende mulkt. Ved fastsettelse av tvangsmulktens størrelse skal det blant annet ses hen til hvor viktige sikkerhets- og miljøhensyn pålegget skal ivareta, og kostnadene ved å oppfylle pålegget.\nTvangsmulkt tilfaller statskassen.\nTvangsmulkt kreves inn av Innkrevingsmyndigheten.\nKongen gir forskrifter med nærmere bestemmelser om tvangsmulkt, herunder om tvangsmulktens størrelse og varighet og hvem som kan fatte vedtak om tvangsmulkt.\nI særlige tilfeller kan det nedlegges forbud mot at en fritidsbåt forlater havn eller fastsettes andre nødvendige tiltak dersom båten klart utgjør en fare for liv og helse eller miljø. Kongen gir nærmere forskrifter om slike tvangstiltak, herunder om hvem som kan fatte vedtak.\n0 Tilføyd ved lov 16 feb 2007 nr. 9 (ikr. 1 juli 2007 iflg. res. 16 feb 2007 nr. 170), endret ved lover 26 mars 2010 nr. 10, 11 jan 2013 nr. 3 (ikr. 1 juni 2013 iflg. res. 24 mai 2013 nr. 533), 19 juni 2015 nr. 65 (ikr. 1 okt 2015), 25 april 2025 nr. 12 (i kraft 1 jan 2026 iflg. res. 10 juni 2025 nr. 967).",
      "metadata": {
        "source": "lovdata",
        "source_node_id": "PARAGRAF_41a",
        "source_heading": "§ 41 a."
      }
    },
    {
      "provision_ref": "7:42",
      "chapter": "7",
      "section": "42",
      "content": "Kongen kan gi forskrift om at bøteleggelse på stedet eller i ettertid for båttrafikklovbrudd av nærmere angitt art kan skje ved forenklet forelegg etter faste bøtesatser. I slike forelegg kan straffebudet og det straffbare forhold betegnes ved stikkord eller på lignende måte.\nForelegg utskrevet på stedet faller bort dersom det ikke straks vedtas. For forelegg utskrevet i ettertid gjelder straffeprosessloven § 256 nr. 5 tilsvarende. Slikt forelegg faller bort dersom det ikke vedtas innen fristen. Departementet kan gi nærmere regler om fremgangsmåten når forelegget utskrives i ettertid.\nPåtalemyndigheten kan til gunst for siktede oppheve vedtatte forelegg.\nPolititjenestemann eller tolltjenestemann som ellers ikke har foreleggsmyndighet, kan gis myndighet til å utferdige forenklet forelegg.\nDepartementet gir nærmere regler om bruk av forenklet forelegg og fastsetter bøtesatser og subsidiær fengselsstraff for de forskjellige lovbrudd som ordningen skal omfatte.\n0 Tilføyd ved lov 12 jan 2001 nr. 2 (ikr. 1 jan 2001), endret ved lov 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "7:43",
      "chapter": "7",
      "section": "43",
      "title": "Ikrafttredelse. Overgangsbestemmelser",
      "content": "Loven trer i kraft fra den tid Kongen bestemmer.​1 De enkelte bestemmelsene kan settes i kraft til ulik tid.\nKongen kan gi nærmere overgangsbestemmelser.\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 39, 12 jan 2001 nr. 2 (ikr. 1 jan 2001), tidligere § 42.\n1 Fra 1 jan 1999 iflg. res. 27 nov 1998 nr. 1094.",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "7:44",
      "chapter": "7",
      "section": "44",
      "title": "Endringer i andre lover",
      "content": "Fra den tid loven trer i kraft gjøres følgende endringer i andre lover: – – –\n0 Endret ved lover 7 juli 2000 nr. 72 (ikr. 1 jan 2001 iflg. res. 7 juli 2000 nr. 731), tidligere § 40, 12 jan 2001 nr. 2 (ikr. 1 jan 2001), tidligere § 43.",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    }
  ]
}