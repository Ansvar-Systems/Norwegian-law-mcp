{
  "id": "LOV-2008-05-15-35",
  "type": "statute",
  "title": "Lov om utlendingers adgang til riket og deres opphold her (utlendingsloven)",
  "short_name": "Utlendingsloven – utlendl",
  "status": "in_force",
  "issued_date": "2008-05-15",
  "in_force_date": "2010-01-01",
  "url": "https://lovdata.no/dokument/NL/lov/2008-05-15-35",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "title": "Lovens formål",
      "content": "Loven skal gi grunnlag for regulering av og kontroll med utlendingers opphold i riket, i samsvar med norsk innvandringspolitikk og internasjonale forpliktelser.\nLoven skal legge til rette for lovlig bevegelse over landegrensene, og ivareta rettssikkerheten til utlendinger som reiser inn i eller ut av riket, som oppholder seg her, eller som søker en tillatelse etter loven.\nLoven skal gi grunnlag for vern for utlendinger som har krav på beskyttelse etter alminnelig folkerett eller internasjonale avtaler som Norge er bundet av.\n0 Endret ved lov 2 juni 2023 nr. 20 (i kraft 1 juli 2023 iflg. res. 2 juni 2023 nr. 778).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Lovens saklige virkeområde",
      "content": "Loven gjelder utlendingers adgang til riket og deres opphold her. Også norske statsborgere og juridiske personer kan pålegges plikter etter loven.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Lovens forhold til internasjonale regler",
      "content": "Loven skal anvendes i samsvar med internasjonale regler som Norge er bundet av når disse har til formål å styrke individets stilling.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Utlendingers rettsstilling",
      "content": "Dersom ikke annet følger av gjeldende rettsregler, har utlendinger under sitt lovlige opphold i riket samme rettigheter og plikter som norske statsborgere.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "title": "Nærmere om hvem loven gjelder for",
      "content": "Med utlending forstås i denne loven enhver som ikke er norsk statsborger.\nNordiske borgere er unntatt fra kravet om oppholdstillatelse for å ta opphold eller arbeid i riket, jf. § 55. Kongen kan også fastsette unntak i forskrift for andre utlendinger.\nFor utlendinger tilknyttet diplomatiske eller lønnede konsulære representasjoner i riket, deres ektefeller eller samboere og forsørgede barn, bestemmer Kongen hvilke av lovens regler som skal gjelde. Kongen kan gi særlig forskrift for denne gruppen. Det samme gjelder ansatte i mellomstatlige organisasjoner, oppdragstakere for mellomstatlige organisasjoner eller konvensjonsorganer og personlig ansatte hos utenlandske representanter.\nFor utlendinger som skal ha opphold i riket i forbindelse med gjennomføring av en avtale om mellomstatlig samarbeid som Norge er bundet av, gjelder bestemmelsene om reisedokument, visum og oppholdstillatelse med de unntak som følger av avtalen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 20 des 2023 nr. 110 (i kraft 24 mai 2024 iflg. res. 24 mai 2024 nr. 811).",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "title": "Lovens stedlige virkeområde",
      "content": "Loven gjelder for riket, herunder for innretninger og anlegg som nyttes på eller er tilknyttet den norske delen av kontinentalsokkelen.\nKongen kan i forskrift fravike lovens regler for innretninger og anlegg som nevnt i første ledd, samt gi forskrift om kontroll ved reise mellom disse og norsk landterritorium.\nLoven gjelder også for Jan Mayen. Kongen kan gi forskrift om utlendingers adgang til Jan Mayen som fraviker lovens regler.\nLoven gjelder ikke for Svalbard. Kongen kan i forskrift gi nærmere regler om kontroll med utenlandske og norske reisende som kommer fra eller reiser til Svalbard.\nLoven gjelder ikke for norske sjøfartøy i utenriksfart. Kongen kan i forskrift gi nærmere regler om når loven eller regler gitt i medhold av loven får anvendelse for norske sjøfartøy i utenriksfart som anløper norsk havn.\n0 Endret ved lover 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "title": "(Opphevet)",
      "content": "0 Opphevet ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, men § 7 fjerde ledd annet punktum ikr. 21 juni 2013 iflg. res. 21 juni 2013 nr. 709).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Reisedokument",
      "content": "Dersom ikke annet er bestemt, skal en utlending som kommer til riket, ha pass eller annet legitimasjonsdokument som er godkjent som reisedokument.\nDepartementet fastsetter kravene for å godta pass eller annet legitimasjonsdokument som gyldig for innreise og opphold i riket.\nUtlendingsdirektoratet kan i særlige tilfeller frita en utlending fra kravet om pass eller godta annet dokument enn det som følger av de alminnelige reglene.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "title": "Visumplikt og visumfrihet",
      "content": "Utlendinger må ha visum til Norge for å kunne reise inn i riket, med mindre Kongen i forskrift har gjort unntak fra dette kravet. En utlending som er på norsk grense og som søker beskyttelse (asyl) etter reglene i kapittel 4, eller for øvrig gir opplysninger som tyder på at vernet mot utsendelse etter § 73 vil komme til anvendelse, har likevel rett til innreise uten visum, med mindre\na. det foreligger en krisesituasjon med ekstraordinært høye ankomster, og Kongen i statsråd på den bakgrunn har besluttet at det etter individuelle vurderinger kan treffes vedtak på grensestedet om å nekte realitetsbehandling av asylsøknader, eller\nb. utlendingen ankommer grensen mot nordisk nabostat og Kongen i statsråd har truffet beslutninger som nevnt i § 32 femte ledd om å nekte realitetsbehandling av asylsøknader fremmet på grensen mot den aktuelle nordiske nabostaten.\nUtlendinger som har oppholdstillatelse utstedt av et land som deltar i Schengensamarbeidet (Schengenland), slik dette er definert i forskrift, og har gyldig reisedokument, er unntatt fra visumplikt.\nVisum utstedt av et Schengenland gir rett til innreise og opphold i riket i den perioden visumet gjelder for, når denne retten fremgår av visumet.\nSamlet oppholdstid på Schengenterritoriet for en utlending som er unntatt fra visumplikten i medhold av første eller annet ledd, eller som har adgang til innreise og opphold etter tredje ledd, kan ikke overstige tre måneder i løpet av en periode på seks måneder.\nKongen kan gi nærmere regler i forskrift, herunder om hvem som er unntatt fra visumplikt etter annet ledd og om tidsberegningen i fjerde ledd.\nBeslutninger som treffes av Kongen i statsråd i medhold av første ledd bokstav a, skal fortrinnsvis gjelde for to uker og maksimalt seks uker. Det gjelder ikke plikt til forhåndsvarsling etter forvaltningsloven § 37. Beslutningene kan bare fornyes én gang, men ytterligere én gang dersom behovet oppstår når Stortinget ikke er samlet.\nAvgjørelse om tillatelse til innreise etter første ledd bokstav a og b kan treffes av politiet og anses ikke som enkeltvedtak.\n0 Endret ved lov 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005).",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "2:9 a",
      "chapter": "2",
      "section": "9 a",
      "title": "Fremreisetillatelse",
      "content": "Forordning (EU) 2018/1240 om etableringen av fremreisesystemet (ETIAS-forordningen), som endret ved forordning (EU) 2019/817, forordning (EU) 2021/1134 og forordning (EU) 2021/1152, gjelder som lov.\nKongen kan gi forskrift om gjennomføringen av forordningen, blant annet om saksbehandlingen for søknader om fremreisetillatelse og hvem som er klageinstans.\n0 Tilføyd ved lov 29 april 2022 nr. 26 (i kraft 12 okt 2025 iflg. res. 19 sep 2025 nr. 1876, endring endret ved lov 21 juni 2024 nr. 47).",
      "metadata": {
        "source": "lovdata",
        "source_node_id": "PARAGRAF_9a",
        "source_heading": "§ 9 a."
      }
    },
    {
      "provision_ref": "2:10",
      "chapter": "2",
      "section": "10",
      "title": "Schengenvisum",
      "content": "En søker har rett til visum for besøk inntil tre måneder i løpet av en periode på seks måneder når følgende vilkår er oppfylt:\na. utlendingen er i besittelse av et gyldig reisedokument eller dokumenter som tillater grensepassering,\nb. utlendingen kan sannsynliggjøre det planlagte formålet med oppholdet og har tilstrekkelige midler til sitt livsopphold, både under oppholdet og til tilbakereise til sitt hjemland eller til transitt til et tredjeland der utlendingen er sikret rett til innreise, eller kan erverve slike midler på lovlig måte,\nc. utlendingen er ikke innmeldt i Schengen Informasjonssystem (SIS) med henblikk på nekting av innreise,\nd. utlendingen anses ikke som en trussel for Norges eller andre Schengenlands offentlige orden, indre sikkerhet, folkehelse eller deres internasjonale forbindelser, særlig hvis det ikke foreligger noen melding i medlemsstatenes nasjonale dataregistre med henblikk på nekting av innreise på samme grunnlag.\nDet kan gjøres unntak fra retten til visum etter første ledd dersom innvandringsregulerende hensyn taler mot at visum gis, eller det foreligger omstendigheter som ville gitt grunn til å nekte utlendingen adgang til riket eller opphold i medhold av andre bestemmelser i loven.\nI avveiningen etter annet ledd skal det særlig legges vekt på barns behov for kontakt med foreldrene.\nVisum kan nektes dersom det er sannsynlig at søkeren eller dennes særkullsbarn vil bli mishandlet eller grovt utnyttet.\nVisum kan gis for en eller flere innreiser. Bestemmelsen i § 9 fjerde ledd gjelder tilsvarende.\nKongen kan i forskrift gi utfyllende regler om vilkårene for å innvilge visum etter første ledd og om varigheten og innholdet av slikt visum. Kongen kan også gi regler i forskrift om transittvisum og lufthavntransittvisum, og om visum til familiemedlemmer til utlendinger som er omfattet av EØS-avtalen eller EFTA-konvensjonen.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "2:11",
      "chapter": "2",
      "section": "11",
      "title": "Visum av humanitære grunner mv.",
      "content": "Når det er nødvendig av humanitære grunner, nasjonale hensyn eller på grunn av internasjonale forpliktelser, kan visum utstedes for inntil tre måneder selv om vilkårene i § 10 ikke er oppfylt. Bestemmelsen i § 9 fjerde ledd gjelder tilsvarende.\nVisum som utstedes i henhold til denne paragrafen, er bare gyldige for innreise og opphold i Norge i den angitte tidsperioden.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "2:12",
      "chapter": "2",
      "section": "12",
      "title": "Innreisevisum",
      "content": "En utlending som gis oppholdstillatelse eller som har til hensikt å oppholde seg i riket fram til oppholdstillatelse er gitt, kan gis visum for innreise etter nærmere regler fastsatt av Kongen i forskrift.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "2:13",
      "chapter": "2",
      "section": "13",
      "title": "Vedtaksmyndighet og utstedelse av visum",
      "content": "Søknader om visum avgjøres av Utlendingsdirektoratet. Myndighet til å avgjøre søknader om visum i henhold til §§ 10 og 12 kan også legges til utenrikstjenesten og til Sysselmesteren på Svalbard. Myndighet til å avgjøre søknad om visum i henhold til § 10 kan dessuten legges til en utenrikstjeneneste tilhørende et annet Schengenland. Kongen kan gi nærmere regler i forskrift.\nKongen gir i forskrift nærmere regler om ny innreise og forlengelse av visumets gyldighetstid og om vedtaksmyndighet i slike saker.\nKongen kan i forskrift gi nærmere regler om utstedelse av visum, herunder om utstedelse av visum på grensen (nødvisum), fremgangsmåten ved søknad og behandlingen av søknader.\n0 Endret ved lover 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 11 juni 2021 nr. 68 (ikr. 1 juli 2021).",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "2:14",
      "chapter": "2",
      "section": "14",
      "title": "(Opphevet)",
      "content": "0 Opphevet ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).​1\n1 Inkurie: Endring ved lov 11 mars 2022 nr. 9 (i kraft 1 jan 2023 iflg. res. 16 sep 2022 nr. 1574) kan ikke innføres fordi § 14 allerede er opphevet.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "2:15",
      "chapter": "2",
      "section": "15",
      "title": "(Opphevet)",
      "content": "0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), opphevet ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "2:16",
      "chapter": "2",
      "section": "16",
      "title": "Adgang til riket for sjøfolk som fratrer stilling mv.",
      "content": "Sjøfolk eller blindpassasjer om bord på sjøfartøy som skal innreisekontrolleres etter grenseloven § 17, kan ikke forlate fartøyet før det er fastsatt hvor og når innreisekontrollen skal gjennomføres.\nKongen kan gi forskrift om vilkårene for sjøfolk og blindpassasjerers adgang til riket, blant annet om sjøfolks landlov, og om saksbehandlingen og klageadgangen i slike saker.\n0 Endret ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "2:17",
      "chapter": "2",
      "section": "17",
      "title": "Bortvisning",
      "content": "En utlending kan bortvises:\na. når utlendingen ikke viser gyldig pass eller annet godkjent reisedokument når dette er nødvendig,\nb. når utlendingen ikke viser visum eller fremreisetillatelse når dette er nødvendig,\nc. når utlendingen er registrert i Schengen Informasjonssystem (SIS) med sikte på å nekte innreise,\nd. når utlendingen mangler nødvendig tillatelse etter loven,\ne. når utlendingen ikke kan sannsynliggjøre det oppgitte formålet med oppholdet,\nf. når utlendingen ikke kan sannsynliggjøre å ha eller være sikret tilstrekkelig midler til opphold i riket eller i annet Schengenland og til hjemreise,\ng. når utlendingen er straffet eller er ilagt særreaksjon som nevnt i § 66 første ledd bokstav b, for mindre enn to år siden har sonet eller er ilagt straff eller særreaksjon for et forhold som nevnt i § 66 første ledd bokstav c, eller når andre omstendigheter gir grunn til å frykte at utlendingen her i riket eller i et annet Schengenland har begått eller vil begå en straffbar handling som kan føre til fengselsstraff. Tilsvarende gjelder når det er grunn til å frykte at utlendingen her i riket eller i et annet Schengenland har begått eller vil begå straffbare handlinger som nevnt i straffeloven § 323 (mindre tyveri), § 326 (mindre underslag), § 334 (mindre heleri), § 339 (mindre hvitvasking), § 362 (mindre dokumentfalsk) eller § 373 (mindre bedrageri),\nh. når utlendingen i utlandet er straffet eller er ilagt særreaksjon for et forhold som etter norsk lov kan føre til fengselsstraff i fem år eller mer,\ni. når en myndighet i et Schengenland har truffet endelig avgjørelse om bortvisning eller utvisning av utlendingen fordi det er særlig grunn til å anta at vedkommende har begått alvorlige straffbare handlinger, eller fordi det foreligger reelle holdepunkter for at vedkommende planlegger å begå slike handlinger på territoriet til et Schengenland,\nj. når kompetent helsepersonell finner at utlendingen åpenbart lider av alvorlig sinnslidelse,\nk. når utlendingen ikke har dekket utgifter som er blitt påført det offentlige i forbindelse med at utlendingen tidligere er ført ut av riket eller har uoppgjort bøtestraff,\nl. når det er nødvendig av hensyn til Norges eller et annet Schengenlands indre sikkerhet, folkehelse eller offentlig orden, eller\nm. når utlendingen har fått avslag på søknad om beskyttelse, jf. lovens § 28, eller har blitt nektet realitetsbehandling, jf. lovens § 32, og heller ikke har fått oppholdstillatelse etter lovens § 38.\nn. når utlendingen nekter å avgi biometrisk personinformasjon når det er påkrevd etter grenseforordningen artikkel 6 nr. 1 bokstav f, jf. grenseloven § 8 første ledd nr. 1.\nEn utlending som er født i riket, og som senere uavbrutt har hatt fast bopel her, kan ikke bortvises. Det samme gjelder utlendinger som har midlertidig eller permanent oppholdstillatelse, og nordiske borgere som er bosatt i riket.\nKongen kan i forskrift gi regler om unntak fra bestemmelsene i første ledd for innehaver av visum eller oppholdstillatelse utstedt av et Schengenland.\n0 Endret ved lover 17 apr 2015 nr. 18 (ikr. 1 mai 2015 iflg. res. 17 apr 2015 nr. 395), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 20 mai 2016 nr. 11 (ikr. 20 mai 2016 iflg. res. 20 mai 2016 nr. 509), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 29 april 2022 nr. 26 (i kraft 12 okt 2025 iflg. res. 19 sep 2025 nr. 1876), 20 juni 2025 nr. 85 (i kraft 12 okt 2025 iflg. res. 19 sep 2025 nr. 1877).",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "2:18",
      "chapter": "2",
      "section": "18",
      "title": "Vedtaksmyndighet i sak om bortvisning",
      "content": "Vedtak om bortvisning ved innreise eller innen sju dager etter innreise treffes av politimesteren eller den politimesteren gir fullmakt, hvis ikke annet framgår av annet ledd. Sjudagersfristen anses overholdt dersom en sak om bortvisning er reist innen sju dager. Vedtak om bortvisning ved grensekontroll etter § 17 første ledd bokstav a til c kan treffes av polititjenestemann.\nVedtak om bortvisning treffes av Utlendingsdirektoratet dersom\na. utlendingen oppgir å være flyktning, jf. § 28, eller for øvrig gir opplysninger som tyder på at utlendingen er vernet mot utsendelse etter § 73,\nb. vedtaket treffes senere enn sju dager etter innreise,\nc. vedtaket gjelder bortvisning etter § 17 første ledd bokstav h og l, eller\nd. Utlendingsdirektoratet beslutter at saken skal avgjøres av direktoratet.\nKongen kan i forskrift gi myndighet til politimesteren eller den politimesteren gir fullmakt, til å treffe vedtak om bortvisning også senere enn sju dager etter innreise. Kongen kan også gi myndighet til politiet eller annen myndighet til å treffe vedtak om bortvisning av hensyn til folkehelsen etter utlendingsloven § 17 første ledd bokstav l.\n0 Endret ved lover 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 19 juni 2020 nr. 83 (ikr. 1 juli 2020 iflg. vedtak 29 juni 2020 nr. 1412).",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "2:19",
      "chapter": "2",
      "section": "19",
      "title": "Utlendingens plikt til å gi melding til myndighetene",
      "content": "Utlendinger som har fått oppholdstillatelse før innreise, skal senest innen én uke etter innreise melde seg for politiet på oppholdsstedet.\nUtlendinger som skifter bopel mens behandlingen av sak om oppholdstillatelse pågår, skal gi melding om dette til politiet. Når en utlending har fått avslag på en søknad om oppholdstillatelse, gjelder det samme fram til utlendingen har forlatt riket.\nKongen kan i forskrift gi regler om at en utlending som ikke trenger oppholdstillatelse eller som har permanent oppholdstillatelse, skal gi melding til politiet om sin bopel i riket og melding til vedkommende myndighet om sitt arbeid eller erverv.",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "2:20",
      "chapter": "2",
      "section": "20",
      "title": "Plikt i andre tilfeller til å gi melding til myndighetene",
      "content": "Kongen kan i forskrift gi bestemmelser om at:\na. den som driver hotell, pensjonat, losjihus, leirplass og lignende, skal føre fortegnelse over alle som overnatter og gi politiet melding om dem, samt at også andre kan pålegges å gi melding til politiet når en utlending overnatter hos dem hvis sikkerhets- eller beredskapshensyn tilsier dette,\nb. den som tar en utlending i sin tjeneste eller gir en utlending lønnet arbeid, skal melde dette til politiet før arbeidet begynner,\nc. den som driver arbeidsformidling skal gi melding til politiet om de utlendingene som søker eller får arbeid,\nd. folkeregisteret skal gi melding til politiet om utlendinger som meldes inn og ut,\ne. utdanningsinstitusjoner etter anmodning skal gi politiet fortegnelse over utenlandske elever eller studenter.\nKongen kan i forskrift gi nærmere regler om hvilke opplysninger fortegnelsene skal inneholde og hvordan opplysningene skal formidles.\nDen det skal gis melding om, plikter å gi de opplysningene som er nødvendige for at meldeplikten kan bli oppfylt.\nRegler om plikt for transportør av luft- og sjøfartøy til å gi forhåndsmelding om reisende og mannskap følger av grenseloven § 16.\n0 Endret ved lover 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "2:21",
      "chapter": "2",
      "section": "21",
      "title": "Alminnelig utlendingskontroll",
      "content": "I forbindelse med håndheving av bestemmelsene om utlendingers innreise og opphold i riket kan politiet stanse en person og kreve legitimasjon når det er grunn til å anta at vedkommende er utenlandsk statsborger, og tid, sted og situasjon gir grunn til slik kontroll. Ved slik kontroll må utlendingen vise legitimasjon og om nødvendig gi opplysninger for å bringe identiteten og lovligheten av oppholdet i riket på det rene. Kongen kan i forskrift gi nærmere regler om gjennomføringen av kontrollen, herunder om adgangen til å ta kopi av dokumenter.\nVed planlagte aksjoner treffes beslutningen om kontroll i medhold av første ledd av politimesteren eller den politimesteren gir fullmakt. For øvrig treffes beslutningen av polititjenestemann.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "2:21 a",
      "chapter": "2",
      "section": "21 a",
      "title": "Tilbakeholdelse og innbringelse",
      "content": "Politiet kan holde tilbake en utlending eller innbringe vedkommende til politistasjon, lensmannskontor eller annet lokale som benyttes under polititjenesten når\na. utlendingen ikke gir opplysninger for å bringe identiteten og lovligheten av oppholdet i riket på det rene i forbindelse med en alminnelig utlendingskontroll når politiet forlanger det, eller gir opplysninger under slik kontroll som det er grunn til å tvile på riktigheten av, eller\nb. utlendingen stanses i en inn- eller utreisekontroll og det foreligger, eller undersøkes om det foreligger, grunnlag for bortvisning eller utvisning.\nIngen må holdes tilbake lenger enn nødvendig etter denne paragrafen og ikke ut over 4 timer. Tiden inngår i beregningen av frister etter §§ 106 a til 106 c og politiloven § 8.\n0 Tilføyd ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065).",
      "metadata": {
        "source": "lovdata",
        "source_node_id": "PARAGRAF_21a",
        "source_heading": "§ 21 a."
      }
    },
    {
      "provision_ref": "2:22",
      "chapter": "2",
      "section": "22",
      "title": "Adgang til å gjennomføre utlendingskontroll",
      "content": "Kongen kan gi forskrift om Tolletatens og andre myndigheters adgang til å gjennomføre utlendingskontroll.\n0 Endret ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "3:23",
      "chapter": "3",
      "section": "23",
      "title": "Oppholdstillatelse for arbeidstakere som skal arbeide for en arbeidsgiver i riket",
      "content": "Etter nærmere regler fastsatt av Kongen i forskrift kan det gis oppholdstillatelse for å utføre arbeid for en arbeidsgiver i riket når følgende vilkår er oppfylt:\na. Søkeren er fylt 18 år.\nb. Lønns- og arbeidsvilkår er ikke dårligere enn etter gjeldende tariffavtale eller regulativ for bransjen. Dersom slik tariffavtale eller regulativ ikke foreligger, skal lønns- og arbeidsvilkår ikke være dårligere enn det som er normalt for vedkommende sted og yrke.\nc. Søkeren omfattes av en kvote fastsatt av departementet eller stillingen kan ikke besettes av innenlandsk arbeidskraft eller arbeidskraft fra EØS- eller EFTA-området. Unntak gjelder dersom utlendingen i medhold av internasjonale avtaler som Norge er bundet av, har rett til oppholdstillatelse for å utføre arbeid. Unntak gjelder også for utenlandske sjøfolk som arbeider om bord på utenlandsk registrert sjøfartøy.\nd. Det foreligger et konkret tilbud om arbeid. Arbeidstilbudet skal som hovedregel gjelde heltidsarbeid for én arbeidsgiver, men unntak kan gjøres etter en konkret vurdering av stillingens art.\nKongen kan fastsette i forskrift at det skal kunne gis forhåndstilsagn om oppholdstillatelse for å utføre arbeid innen bestemte næringsgrener som har behov for ekstra bemanning i avgrensede perioder.\nKongen kan fastsette i forskrift at en arbeidsgiver i riket kan søke om tillatelse til å ta i arbeid et bestemt antall utenlandske arbeidstakere for tidsbegrenset arbeid (gruppetillatelse). Utlendinger som omfattes av en slik tillatelse, gis etter ankomst til riket individuelle oppholdstillatelser.\nKongen kan fastsette i forskrift at en arbeidsgiver kan få adgang til å la en arbeidstaker arbeide mens søknaden om oppholdstillatelse er under behandling (ordning med tidlig arbeidsstart), herunder sette vilkår for at en arbeidsgiver kan omfattes av ordningen, pålegge arbeidsgiver plikter for å benytte ordningen og gi nærmere bestemmelser om gjennomføring av ordningen med tidlig arbeidsstart.\nKongen kan gi utfyllende bestemmelser i forskrift, herunder om innholdet av oppholdstillatelsen, retten til permanent oppholdstillatelse, situasjonen ved arbeidsledighet og tilbakekall av oppholdstillatelsen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "3:24",
      "chapter": "3",
      "section": "24",
      "title": "Oppholdstillatelse for å yte tjenester som utsendt arbeidstaker eller selvstendig oppdragstaker",
      "content": "Etter nærmere regler fastsatt av Kongen i forskrift kan det gis oppholdstillatelse for å yte tjenester når følgende vilkår er oppfylt:\na. Søkeren er fylt 18 år.\nb. Lønns- og arbeidsvilkår er ikke dårligere enn etter gjeldende tariffavtale eller regulativ for bransjen. Dersom slik tariffavtale eller regulativ ikke foreligger, skal lønns- og arbeidsvilkår ikke være dårligere enn det som er normalt for vedkommende sted og yrke.\nc. Det kan ikke skaffes innenlandsk arbeidskraft eller arbeidskraft fra EØS- eller EFTA-området til oppdraget. Unntak gjelder dersom utlendingen i medhold av internasjonale avtaler som Norge er bundet av, har rett til oppholdstillatelse for å utføre arbeid. Kongen kan i forskrift fastsette at utlendinger som er fagutdannet eller har spesielle kvalifikasjoner, skal kunne få oppholdstillatelse uten en individuell vurdering av om det kan skaffes innenlandsk arbeidskraft eller arbeidskraft fra EØS- eller EFTA-området.\nd. Det foreligger et konkret tilbud om oppdrag. Tilbudet skal som hovedregel gjelde for én oppdragsgiver, med mindre særlige grunner tilsier noe annet.\nKongen kan fastsette i forskrift at en oppdragsgiver kan søke om tillatelse til å ta i arbeid et bestemt antall utenlandske tjenesteytere for tidsbegrenset arbeid (gruppetillatelse). Utlendinger som omfattes av en slik tillatelse, gis etter ankomst til riket individuelle oppholdstillatelser.\nKongen kan gi utfyllende bestemmelser i forskrift, herunder om innholdet av oppholdstillatelsen og tilbakekall av oppholdstillatelsen.\nTillatelsen danner ikke grunnlag for permanent oppholdstillatelse.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "3:25",
      "chapter": "3",
      "section": "25",
      "title": "Oppholdstillatelse for å drive selvstendig næringsvirksomhet",
      "content": "En utlending som er fylt 18 år, og som skal drive varig selvstendig næringsvirksomhet i Norge, kan få oppholdstillatelse dersom det godtgjøres at det er økonomisk grunnlag for driften.\nKongen kan gi utfyllende bestemmelser i forskrift, herunder om vilkårene for oppholdstillatelse etter første ledd, innholdet av oppholdstillatelsen, retten til permanent oppholdstillatelse og tilbakekall av oppholdstillatelsen.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "3:26",
      "chapter": "3",
      "section": "26",
      "title": "Oppholdstillatelse for studier og for vitenskapelig, religiøst eller kulturelt formål o.a.",
      "content": "Kongen kan i forskrift fastsette regler for når oppholdstillatelse kan gis av andre grunner enn det som følger av de ulike bestemmelsene i loven, så langt det ikke berører hovedprinsipper ved innvandringsreguleringen. Kongen kan herunder gi regler om\na. oppholdstillatelse til fremme av vitenskapelig, religiøst eller kulturelt samarbeid og utvikling i saker som etter sin art faller utenfor reglene i §§ 23, 24 og 25, og\nb. oppholdstillatelse for å ta utdanning og lignende.\nKongen kan gi utfyllende bestemmelser i forskrift, herunder om innholdet av oppholdstillatelsen, retten til permanent oppholdstillatelse og tilbakekall av oppholdstillatelsen.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "3:27",
      "chapter": "3",
      "section": "27",
      "title": "Tilsyn med at vilkår for tillatelser følges og tiltak ved brudd på vilkårene",
      "content": "Arbeidstilsynet fører tilsyn med at virksomhetene følger vilkårene for oppholdstillatelse når det gjelder lønns- og arbeidsvilkår og stillingens omfang. Arbeidstilsynet fører også tilsyn med at vilkårene for oppholdstillatelse for arbeidstakere som nevnt i kapittel 13 følges.\nArbeidstilsynet gir de påleggene og treffer de vedtakene ellers som er nødvendige for gjennomføringen av tilsyn etter første ledd. Arbeidsmiljøloven § 18-4, § 18-5, § 18-6 første, annet, sjette, sjuende og åttende ledd samt §§ 18-7, 18-8, 18-10, 18-10 a, 18-12 og 18-13 får tilsvarende anvendelse ved tilsyn etter loven her. En eventuell oppdragsgiver skal også gjøres kjent med pålegg og andre enkeltvedtak.\nVed mistanke om overtredelse av vilkårene eller om at utlendingen ikke har nødvendig oppholdstillatelse, skal Arbeidstilsynet varsle utlendingsmyndighetene.\nHavindustritilsynet har innenfor sitt myndighetsområde tilsvarende tilsynsansvar og myndighet som nevnt i første, annet og tredje ledd.\nDersom en arbeidsgiver overfor sine utenlandske arbeidstakere grovt eller gjentatte ganger bryter regler gitt i eller i medhold av loven her som skal verne om arbeidstakeres lønns- eller arbeidsvilkår, kan Utlendingsdirektoratet treffe vedtak om at det ikke skal innvilges oppholdstillatelse for å utføre arbeid hos vedkommende arbeidsgiver. Vedtak etter denne bestemmelsen skal gjelde for to år. Kongen kan gi nærmere regler i forskrift, herunder fastsette at vedtak etter bestemmelsen skal gjelde for mindre enn to år.\nVedtak etter femte ledd berører ikke retten til oppholdstillatelse etter kapittel 13.\n0 Endret ved lover 14 juni 2013 nr. 32 (ikr. 1 jan 2014 iflg. res. 14 juni 2013 nr. 617), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098), 22 mars 2024 nr. 11 (i kraft 1 april 2024 iflg. res. 22 mars 2024 nr. 516), 20 juni 2025 nr. 34 (i kraft 1 juli 2025 iflg. res. 20 juni 2025 nr. 1099).",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "3:27 a",
      "chapter": "3",
      "section": "27 a",
      "title": "Misbruk av ordningen med tidlig arbeidsstart",
      "content": "Kongen kan fastsette forskrift om sanksjoner mot arbeidsgiver som misbruker ordningen med tidlig arbeidsstart.\n0 Tilføyd ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_27a",
        "source_heading": "§ 27 a."
      }
    },
    {
      "provision_ref": "3:27 b",
      "chapter": "3",
      "section": "27 b",
      "title": "Utestengelse av vertsfamilier fra au pair-ordningen",
      "content": "Dersom en vertsfamilie bryter vilkår gitt i eller i medhold av loven her om oppholdstillatelse til au pair, kan Utlendingsdirektoratet treffe vedtak om at det ikke skal gis oppholdstillatelse til au pair hos vedkommende vertsfamilie. Vedtaket skal gjelde for opptil ti år eller varig, avhengig av forholdets art, omfang og varighet.\nDet samme gjelder dersom en person i vertsfamilien er ilagt straff eller særreaksjon for et forhold som kan føre til fengselsstraff og forholdet er begått mot den som på gjerningstidspunktet var au pair hos vedkommende. Når det er tatt ut siktelse eller tiltale i en slik sak, kan Utlendingsdirektoratet treffe vedtak om at det ikke skal gis oppholdstillatelse til au pair hos vedkommende vertsfamilie frem til straffesaken er rettskraftig avgjort.\nVedtak etter første eller annet ledd berører ikke retten til opphold etter kapittel 13.\n0 Tilføyd ved lov 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), endret ved lover 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098). Oppheves ved lov 20 juni 2025 nr. 84 (i kraft 15 mars 2027 iflg. endringsloven del III nr. 2).",
      "metadata": {
        "source": "lovdata",
        "source_node_id": "PARAGRAF_27b",
        "source_heading": "§ 27 b."
      }
    },
    {
      "provision_ref": "4:28",
      "chapter": "4",
      "section": "28",
      "title": "Oppholdstillatelse for utlendinger som trenger beskyttelse (asyl)",
      "content": "En utlending som er i riket eller på norsk grense, skal etter søknad anerkjennes som flyktning dersom utlendingen\na. har en velbegrunnet frykt for forfølgelse på grunn av etnisitet, avstamning, hudfarge, religion, nasjonalitet, medlemskap i en spesiell sosial gruppe eller på grunn av politisk oppfatning, og er ute av stand til, eller på grunn av slik frykt er uvillig til, å påberope seg sitt hjemlands beskyttelse, jf. flyktningkonvensjonen 28. juli 1951 artikkel 1 A og protokoll 31. januar 1967, eller\nb. uten å falle inn under bokstav a likevel står i reell fare for å bli utsatt for dødsstraff, tortur eller annen umenneskelig eller nedverdigende behandling eller straff ved tilbakevending til hjemlandet.\nEn utlending som anerkjennes som flyktning etter første ledd, har rett til oppholdstillatelse (asyl).\nVed vurderingen etter første ledd skal det tas hensyn til om søkeren er barn.\nSøkeren skal som hovedregel anerkjennes som flyktning etter første ledd også når beskyttelsesbehovet har oppstått etter at søkeren forlot hjemlandet, og skyldes søkerens egne handlinger. Ved vurderingen av om det skal gjøres unntak fra hovedregelen, skal det særlig legges vekt på om beskyttelsesbehovet skyldes handlinger som er straffbare etter norsk lov, eller om det fremstår som mest sannsynlig at det hovedsakelige formålet med handlingene har vært å oppnå oppholdstillatelse.\nRetten til anerkjennelse som flyktning etter første ledd gjelder ikke dersom utlendingen kan få effektiv beskyttelse i andre deler av hjemlandet enn det området søkeren har flyktet fra.\nMed de unntakene som er fastsatt av Kongen i forskrift, har også ektefelle eller samboer til en utlending som gis oppholdstillatelse som flyktning etter annet ledd, og flyktningens barn under 18 år uten ektefelle eller samboer, rett til oppholdstillatelse som flyktning.\nNår en utlending har fått avslag på søknad om oppholdstillatelse etter denne bestemmelsen, skal vedtaksmyndigheten av eget tiltak vurdere om bestemmelsene i § 38 skal anvendes.\nKongen kan i forskrift gi nærmere regler om anvendelsen av denne paragrafen og §§ 29 og 30.\n0 Endret ved lover 22 juni 2012 nr. 50 (ikr. 1 sep 2012 iflg. res. 22 juni 2012 nr. 583), 17 juni 2016 nr. 58 (ikr. 1 okt 2016 iflg. res. 26 aug 2016 nr. 1005).",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "4:29",
      "chapter": "4",
      "section": "29",
      "title": "Nærmere om forfølgelse etter § 28 første ledd bokstav a",
      "content": "For at handlinger skal anses å utgjøre forfølgelse i henhold til § 28 første ledd bokstav a, må de enten\na. enkeltvis eller på grunn av gjentakelse utgjøre en alvorlig krenkelse av grunnleggende menneskerettigheter, særlig slike rettigheter som ikke kan fravikes i medhold av artikkel 15 nr. 2 i den europeiske menneskerettskonvensjon av 4. november 1950, eller\nb. utgjøre flere forskjellige tiltak, herunder krenkelser av menneskerettigheter, som til sammen er så alvorlige at de berører et menneske på en måte som kan sammenlignes med situasjonen beskrevet i bokstav a.\nForfølgelse kan blant annet ta form av\na. fysisk eller psykisk vold, herunder seksualisert vold,\nb. lovgivning og administrative, politimessige og judisielle tiltak, enten de er diskriminerende i seg selv eller praktiseres på en diskriminerende måte,\nc. strafforfølgelse og straffullbyrdelse som er uforholdsmessig eller diskriminerende,\nd. fravær av muligheten for rettslig overprøving når dette fører til straffer som er uforholdsmessige eller diskriminerende,\ne. strafforfølgelse for å nekte militærtjeneste i en konflikt der slik tjeneste vil inkludere forbrytelser eller handlinger som nevnt i § 31 første ledd, eller\nf. handlinger som er rettet særskilt mot kjønn eller mot barn.\nForfølger kan være\na. staten,\nb. organisasjoner eller grupperinger som kontrollerer statsapparatet eller en så stor del av statens territorium at utlendingen ikke kan henvises til å søke beskyttelse i andre deler av landet, jf. § 28 femte ledd, eller\nc. ikke-statlige aktører dersom de aktørene som er nevnt i bokstav a og b, inkludert internasjonale organisasjoner, er ute av stand til eller ikke er villige til å treffe rimelige tiltak for å forhindre forfølgelsen, blant annet gjennom et virksomt system for å avdekke, rettsforfølge og straffe handlinger som utgjør forfølgelse.",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "4:30",
      "chapter": "4",
      "section": "30",
      "title": "Nærmere om grunnlaget for forfølgelse etter § 28 første ledd bokstav a",
      "content": "Ved anvendelsen av § 28 første ledd bokstav a skal følgende legges til grunn ved vurderingen av grunnlaget for forfølgelsen:\na. Religion skal særlig anses å omfatte\n- religiøse og andre typer livssyn,\n- deltakelse i eller tilsiktet fravær fra formell gudsdyrkelse, enten det skjer privat eller offentlig, alene eller sammen med andre,\n- andre handlinger eller meningsytringer knyttet til vedkommendes religion eller livssyn,\n- individuelle eller kollektive handlemåter som er diktert av religiøs eller livssynsmessig overbevisning,\n- frihet til å skifte religion eller annet livssyn.\nb. Nasjonalitet skal foruten statsborgerskap eller mangel på statsborgerskap også omfatte medlemskap i en gruppe som er definert ved sin kulturelle, etniske eller språklige identitet, geografiske eller politiske opprinnelse eller forbindelse med befolkningen i en annen stat.\nc. En spesiell sosial gruppe skal særlig anses å omfatte en gruppe mennesker som har et felles kjennetegn ut over faren for å bli forfulgt, og som oppfattes som en gruppe av samfunnet. Det felles kjennetegnet kan være iboende eller av andre grunner uforanderlig, eller for øvrig utgjøres av en væremåte eller en overbevisning som er så grunnleggende for identitet, samvittighet eller utøvelse av menneskerettigheter at et menneske ikke kan forventes å oppgi den. Tidligere ofre for menneskehandel skal anses som medlemmer av en spesiell sosial gruppe.\nd. Politisk oppfatning skal særlig anses å omfatte oppfatninger om de aktuelle forfølgerne eller deres politikk eller metoder, uansett om søkeren har handlet i henhold til denne oppfatningen.\nVed vurderingen av om det foreligger en velbegrunnet frykt for forfølgelse er det uten betydning om søkeren har de kjennetegn eller den oppfatning som fører til forfølgelsen, jf. § 28 første ledd bokstav a, såfremt forfølgeren mener at søkeren har kjennetegnet eller oppfatningen.\n0 Endret ved lov 20 jan 2012 nr. 5 (ikr. 1 sep 2012 iflg. res. 22 juni 2012 nr. 584).",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "4:31",
      "chapter": "4",
      "section": "31",
      "title": "Utelukkelse fra rett til anerkjennelse som flyktning etter § 28",
      "content": "Rett til anerkjennelse som flyktning etter § 28 første ledd foreligger ikke dersom utlendingen faller inn under flyktningkonvensjonen 28. juli 1951 artikkel 1D eller E, eller dersom det er alvorlig grunn til å anta at utlendingen\na. har gjort seg skyldig i en forbrytelse mot freden, en krigsforbrytelse eller en forbrytelse mot menneskeheten, slik disse forbrytelsene er definert i internasjonale avtaler som tar sikte på å gi bestemmelser om slike forbrytelser,\nb. har gjort seg skyldig i en alvorlig ikke-politisk forbrytelse utenfor Norges grenser, før han fikk adgang til Norge som flyktning, eller\nc. har gjort seg skyldig i handlinger som er i strid med FNs formål og prinsipper.\nRetten til anerkjennelse som flyktning etter § 28 første ledd bokstav b foreligger heller ikke dersom utlendingen har fått endelig dom for en særlig alvorlig forbrytelse og av den grunn utgjør en fare for det norske samfunnet. Dersom det er grunnlag for utvisning av en utlending av hensyn til grunnleggende nasjonale interesser etter § 126 annet ledd, gjelder § 126 femte ledd.\nRett til anerkjennelse som flyktning etter § 28 første ledd bokstav b foreligger heller ikke dersom utlendingen forlot hjemlandet kun for å unngå straffereaksjoner for en eller flere straffbare handlinger som kunne ha blitt straffet med fengsel dersom handlingene var blitt begått i Norge.\nDersom en utlending som faller inn under første ledd bokstav a eller c eller annet ledd, allerede har fått oppholdstillatelse som flyktning etter § 28, kan oppholdstillatelsen kalles tilbake.\nFor utlendinger som faller inn under første til fjerde ledd, men som etter § 73 annet ledd likevel er vernet mot utsendelse, gjelder § 74.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "4:32",
      "chapter": "4",
      "section": "32",
      "title": "Internasjonalt samarbeid mv. om behandling av søknader om opphold av beskyttelsesgrunner",
      "content": "En søknad om oppholdstillatelse etter § 28 kan nektes realitetsbehandlet dersom søkeren\na. har fått asyl eller annen form for beskyttelse i et annet land,\nb. kan kreves mottatt av et annet land som deltar i Dublin-samarbeidet, jf. fjerde ledd,\nc. kan kreves mottatt av en annen nordisk stat etter reglene i den nordiske passkontrolloverenskomsten,​1\nd. har reist til riket etter å ha hatt opphold i en stat eller et område hvor utlendingen ikke var forfulgt.\nI tilfeller som nevnt i første ledd bokstav b, c og d skal søknaden om oppholdstillatelse etter § 28 likevel tas til realitetsbehandling dersom utlendingen har en tilknytning til riket som gjør at Norge er nærmest til å realitetsbehandle den. Kongen kan gi nærmere regler i forskrift om når en søknad som faller inn under første ledd, skal realitetsbehandles.\nAdgangen til å nekte realitetsbehandling etter første ledd gjelder likevel ikke dersom § 73 er til hinder for det.\nEuropaparlaments- og rådsforordning (EU) nr. 604/2013 (Dublin III-forordningen)​2 gjelder som norsk lov. Forordningen fastsetter kriterier og mekanismer for å avgjøre hvilken medlemsstat som er ansvarlig for behandlingen av en søknad om internasjonal beskyttelse som fremlegges i en medlemsstat av en tredjelandsborger eller en statsløs person.\nI en krisesituasjon med ekstraordinært høye ankomster av asylsøkere kan Kongen i statsråd beslutte at søknader om beskyttelse, jf. § 28, skal kunne nektes realitetsbehandlet dersom søkeren ankommer direkte fra en nordisk stat. Kongen i statsråd kan beslutte at myndighet til å nekte realitetsbehandling, og myndighet til å bortvise i medhold av § 17 første ledd, i slike tilfeller legges til polititjenestemann. Kongen i statsråd kan beslutte at nektelse av realitetsbehandling, og bortvisning i medhold av § 17 første ledd, i slike tilfeller ikke anses som enkeltvedtak. Bestemmelsene i første til tredje punktum gjelder uten hensyn til hva som ellers ville fulgt av fjerde ledd. Det gjelder ikke plikt til forhåndsvarsling etter forvaltningsloven § 37 før Kongen i statsråd fatter beslutninger som nevnt i første til tredje punktum.\nBeslutninger som treffes av Kongen i statsråd i medhold av femte ledd skal fortrinnsvis gjelde for to uker og maksimalt seks uker. Nevnte beslutninger kan fornyes én gang. Beslutningen kan fornyes ytterligere én gang dersom behovet oppstår når Stortinget ikke er samlet.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 20 nov 2015 nr. 94, 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 20 nov 2015 nr. 94 som endret ved lov 15 des 2017 nr. 108, 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).\n1 Inntatt her etter lovteksten.\n2 Inntatt her etter lovteksten.",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "4:33",
      "chapter": "4",
      "section": "33",
      "title": "Adgang til å stille saksbehandlingen i bero ved utsikt til bedring av situasjonen i et område",
      "content": "Når det foreligger konkrete omstendigheter som kan begrunne en forventning om snarlig bedring i situasjonen i det området søkere om oppholdstillatelse etter § 28 kommer fra, kan departementet beslutte at behandlingen av søknadene fra personer fra dette området skal stilles i bero i inntil seks måneder. På samme vilkår kan perioden hvor saksbehandlingen stilles i bero, forlenges med ytterligere seks måneder.",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "4:34",
      "chapter": "4",
      "section": "34",
      "title": "Kollektiv beskyttelse i en massefluktsituasjon",
      "content": "Dersom det foreligger en massefluktsituasjon, kan Kongen i statsråd beslutte at det kan gis kollektiv beskyttelse etter denne paragrafen. Kongen i statsråd beslutter også når adgangen til å gi kollektiv beskyttelse skal bortfalle.\nEn utlending som omfattes av massefluktsituasjonen som nevnt i første ledd, og som kommer til riket eller er her når denne paragrafen får anvendelse, kan etter søknad få en midlertidig oppholdstillatelse på grunnlag av en gruppevurdering (kollektiv beskyttelse). Tillatelsen danner ikke grunnlag for permanent oppholdstillatelse. Tillatelsen gjelder for ett år og kan fornyes eller forlenges i inntil fem år fra det tidspunktet utlendingen første gang fikk oppholdstillatelse. Deretter kan det gis en midlertidig tillatelse som kan danne grunnlag for permanent oppholdstillatelse. Etter tre år med slik tillatelse skal det gis permanent oppholdstillatelse såfremt vilkårene for å inneha tillatelsen fortsatt er til stede og vilkårene for øvrig er oppfylt, jf. § 62.\nEn søknad om beskyttelse etter § 28 fra en utlending som nevnt i annet ledd kan stilles i bero i inntil fem år fra det tidspunktet utlendingen første gang fikk tillatelse. Når adgangen til å gi kollektiv beskyttelse er bortfalt, eller det er gått fem år siden utlendingen første gang fikk tillatelse, skal utlendingen informeres om at søknaden bare vil bli tatt under behandling dersom utlendingen innen en fastsatt frist uttrykkelig tilkjennegir et ønske om det.\nVedtak etter annet og tredje ledd treffes av Utlendingsdirektoratet. Direktoratet kan gi politiet myndighet til å gi oppholdstillatelse og stille søknader som nevnt i bero.\nKongen kan gi nærmere regler i forskrift.\n0 Endret ved lover 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 29 nov 2024 nr. 71 (i kraft 1 jan 2025 iflg. res. 29 nov 2024 nr. 2891).",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "4:35",
      "chapter": "4",
      "section": "35",
      "title": "Overføring av utlendinger etter anmodning fra internasjonale organisasjoner mv. (overføringsflyktninger)",
      "content": "Etter anmodning fra FNs høykommissær for flyktninger, andre internasjonale organisasjoner eller andre instanser som er fastsatt av Kongen i forskrift, kan Utlendingsdirektoratet innenfor de rammene og etter de retningslinjene som er fastsatt av overordnet myndighet, treffe vedtak om at en utlending skal gis innreisetillatelse. Kongen kan i forskrift legge vedtaksmyndigheten til et annet organ.\nDepartementet kan, uavhengig av begrensningen i § 76 annet ledd, instruere i sak om innreisetillatelse etter bestemmelsen her.\nEn utlending som har fått innreisetillatelse etter første ledd, får oppholdstillatelse etter denne paragrafen inntil Utlendingsdirektoratet har avgjort om utlendingen skal få oppholdstillatelse som flyktning etter § 28 eller oppholdstillatelse etter § 38. Ved vurderingen av en sak etter §§ 28 og 38 etter innreise skal det legges tilbørlig vekt på om utlendingen hadde grunn til å regne med å bli ansett som flyktning etter § 28.\nForvaltningsloven kapittel IV og V om saksforberedelse og vedtak gjelder bare vedtak truffet etter innreise. Forvaltningsloven kapittel VI om klage og omgjøring gjelder der det er truffet vedtak om oppholdstillatelse etter §§ 28 eller 38.\nKongen kan fastsette nærmere regler i forskrift om anvendelsen av denne paragrafen.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "4:36",
      "chapter": "4",
      "section": "36",
      "title": "Virkning av flyktningbedømmelse i annen stat",
      "content": "En utlending som har fått asyl eller reisebevis for flyktninger av en fremmed stat, skal anses som flyktning med fast bopel i denne staten. Søker en slik flyktning asyl eller reisebevis i Norge, skal den tidligere flyktningbedømmelsen ikke underkjennes med mindre den er åpenbart feilaktig eller det foreligger andre særlige grunner til det.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "4:37",
      "chapter": "4",
      "section": "37",
      "title": "Opphør og tilbakekall av oppholdstillatelse etter §§ 28 eller 34",
      "content": "Ved siden av tilbakekall etter § 63 kan status som flyktning og oppholdstillatelse etter §§ 28 og 34 også tilbakekalles dersom utlendingen:\na. frivillig på nytt har søkt beskyttelse fra det landet utlendingen er borger av,\nb. etter å ha mistet sitt statsborgerskap, frivillig har gjenervervet det,\nc. har ervervet nytt statsborgerskap og nyter beskyttelse av det landet utlendingen er blitt borger av,\nd. frivillig på nytt har bosatt seg i det landet utlendingen forlot eller oppholdt seg utenfor på grunn av frykt for forfølgelse,\ne. ikke lenger kan nekte å nyte godt av beskyttelse fra det landet utlendingen er borger av, fordi de forholdene som førte til at utlendingen ble anerkjent som flyktning etter § 28 eller fikk beskyttelse etter § 34, ikke lenger er til stede, eller\nf. ikke er borger av noe land, og på grunn av at de forholdene som førte til at utlendingen ble anerkjent som flyktning etter § 28 eller fikk beskyttelse etter § 34 ikke lenger er tilstede, er i stand til å vende tilbake til det landet hvor utlendingen tidligere hadde sin bopel.\nOppholdstillatelse skal ikke tilbakekalles etter første ledd bokstav e eller f dersom utlendingen kan påberope seg tvingende grunner i forbindelse med tidligere forfølgelse for å avvise beskyttelse fra det landet utlendingen har statsborgerrett i, eller å nekte å vende tilbake til det landet hvor utlendingen tidligere hadde sin vanlige bopel.",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "5:38",
      "chapter": "5",
      "section": "38",
      "title": "Oppholdstillatelse på grunn av sterke menneskelige hensyn eller særlig tilknytning til riket",
      "content": "Det kan gis oppholdstillatelse selv om de øvrige vilkårene i loven ikke er oppfylt dersom det foreligger sterke menneskelige hensyn eller utlendingen har særlig tilknytning til riket.\nFor å avgjøre om det foreligger sterke menneskelige hensyn skal det foretas en totalvurdering av saken. Det kan blant annet legges vekt på om\na. utlendingen er enslig mindreårig uten forsvarlig omsorg ved retur,\nb. det foreligger tvingende helsemessige forhold som gjør at utlendingen har behov for opphold i riket,\nc. det foreligger sosiale eller humanitære forhold ved retursituasjonen som gir grunnlag for å innvilge oppholdstillatelse, eller\nd. utlendingen har vært offer for menneskehandel.\nI saker som berører barn, skal barnets beste være et grunnleggende hensyn. Barn kan gis oppholdstillatelse etter første ledd selv om situasjonen ikke har et slikt alvor at det ville blitt innvilget oppholdstillatelse til en voksen.\nVed vurderingen av om tillatelse skal gis, kan det legges vekt på innvandringsregulerende hensyn, herunder\na. mulige konsekvenser for omfanget av søknader på liknende grunnlag,\nb. de samfunnsmessige konsekvensene,\nc. hensynet til kontroll, og\nd. hensynet til respekten for lovens øvrige regler.\nNår det er tvil om utlendingens identitet, når behovet er midlertidig, eller når andre særlige grunner tilsier det, kan det fastsettes at\na. tillatelsen ikke skal kunne danne grunnlag for permanent oppholdstillatelse,\nb. tillatelsen ikke skal kunne danne grunnlag for oppholdstillatelse etter lovens kapittel 6 for utlendingens familiemedlemmer,\nc. tillatelsen ikke skal kunne fornyes, eller\nd. at tillatelsens varighet skal være kortere enn ett år.\nKongen kan fastsette nærmere regler i forskrift.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "6:39",
      "chapter": "6",
      "section": "39",
      "title": "Referanseperson",
      "content": "Med referanseperson menes i denne loven den personen som søkeren ønsker å bli gjenforent med eller å etablere familieliv med.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "6:40",
      "chapter": "6",
      "section": "40",
      "title": "Oppholdstillatelse for ektefeller",
      "content": "En søker som er ektefelle til en referanseperson, jf. § 39, har rett til oppholdstillatelse når referansepersonen er:\na. norsk eller nordisk statsborger som er bosatt eller skal bosette seg i riket,\nb. utlending med permanent oppholdstillatelse i riket,\nc. utlending som har eller får lovlig opphold i riket med oppholdstillatelse som kan danne grunnlag for permanent oppholdstillatelse, eller\nd. utlending som har oppholdstillatelse etter bestemmelsen i § 34 uten at ordningen med kollektiv beskyttelse har opphørt.\nDet er et vilkår for oppholdstillatelse etter første ledd at begge parter er over 18 år, med mindre partene er omfattet av 24-årskravet, jf. § 41 a.\nMed mindre særskilte omstendigheter tilsier noe annet, er det et vilkår at ektefellene skal bo sammen.\nOppholdstillatelse kan nektes dersom det fremstår som mest sannsynlig at det hovedsakelige formålet med inngåelsen av ekteskapet har vært å etablere et grunnlag for opphold i riket for søkeren.\nEn søker som ikke har felles barn med referansepersonen og ikke har levd i et etablert samliv med referansepersonen i utlandet eller i Norge, kan nektes oppholdstillatelse dersom det er mest sannsynlig at søkeren eller dennes særkullsbarn vil bli mishandlet eller grovt utnyttet. Tilsvarende gjelder særkullsbarn som søker familiegjenforening med en forelder som har fått oppholdstillatelse uten at forelderen har felles barn med referansepersonen eller har levd i et etablert samliv med referansepersonen i utlandet eller i Norge. Kongen kan gi nærmere regler om bestemmelsens anvendelse i forskrift.\nOppholdstillatelse til særkullsbarn som nevnt i femte ledd skal som hovedregel nektes dersom referansepersonen (forelderens ektefelle) i løpet av de siste 10 årene er domfelt for overtredelse av straffelovens bestemmelser om seksuallovbrudd og den straffbare handlingen var begått mot et barn under 18 år, med mindre særlige grunner tilsier at oppholdstillatelse likevel bør gis. Oppholdstillatelse kan også nektes dersom det er grunn til å frykte at særkullsbarnet vil bli utsatt for seksuelle overgrep. Dersom forelderens ektefelle er mistenkt eller siktet for et straffbart forhold som kan få betydning for søknaden, skal søknaden stilles i bero. Kongen kan gi nærmere regler om bestemmelsens anvendelse i forskrift.\nDersom referansepersonen får opphold i riket etter å ha inngått ekteskap med flere, kan bare én av de ektede få oppholdstillatelse. Dersom referansepersonen allerede er gift med en person som er bosatt i riket, kan oppholdstillatelse etter denne paragrafen ikke gis. Dersom referansepersonen tidligere har vært gift med en annen, og det fremstår som mest sannsynlig at de tidligere ektefellene akter å fortsette samlivet, kan oppholdstillatelse nektes.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711), 19 juni 2015 nr. 65 (ikr. 1 okt 2015), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "6:40 a",
      "chapter": "6",
      "section": "40 a",
      "title": "Krav til referansepersonen om fire års arbeid eller utdanning i Norge",
      "content": "Det er et vilkår for oppholdstillatelse etter § 40 at referansepersonen har arbeidet eller tatt utdanning i Norge i fire år, når referansepersonen har\na. asyl, jf. § 28,\nb. oppholdstillatelse etter innreisetillatelse som overføringsflyktning, jf. § 35 tredje ledd,\nc. kollektiv beskyttelse i en massefluktsituasjon, jf. § 34,\nd. oppholdstillatelse på grunn av sterke menneskelige hensyn eller særlig tilknytning til riket, jf. § 38,\ne. oppholdstillatelse som familiemedlem, jf. §§ 40 til 53, eller\nf. permanent oppholdstillatelse på grunnlag av tillatelsene nevnt i bokstav a til e, jf. § 62.\nVilkåret i første ledd gjelder ikke når\na. ekteskapet var inngått eller partene har unnfanget barn før tidspunktet for referansepersonens innreise i riket, eller\nb. partene har inngått ekteskap eller unnfanget barn mens begge har hatt oppholdstillatelse i Norge.\nDet kan gjøres unntak fra vilkåret dersom særlige grunner, herunder hensynet til familiens enhet, taler for det.\nKongen kan fastsette nærmere regler i forskrift.\n0 Tilføyd ved lov 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), endret ved lov 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_40a",
        "source_heading": "§ 40 a."
      }
    },
    {
      "provision_ref": "6:41",
      "chapter": "6",
      "section": "41",
      "title": "Oppholdstillatelse for samboere",
      "content": "En søker som har levd i et fast og etablert samboerforhold i minst to år med en referanseperson som nevnt i § 40 første ledd, har rett til oppholdstillatelse når partene akter å fortsette samlivet.\nEn søker som ikke har levd i et fast og etablert samboerforhold med en referanseperson som nevnt i § 40 første ledd, har rett til oppholdstillatelse dersom partene har barn sammen og akter å fortsette samlivet. Bestemmelsene i § 40 a første, tredje og fjerde ledd gjelder tilsvarende, med mindre\na. barnet ble unnfanget før tidspunktet for referansepersonens innreise i riket, eller\nb. barnet ble unnfanget mens begge parter har hatt oppholdstillatelse i Norge.\nOppholdstillatelse kan gis til en søker som ikke har levd i et fast og etablert samboerforhold med referansepersonen i minst to år, dersom partene venter barn sammen og akter å fortsette samlivet. Bestemmelsen i annet ledd annet punktum gjelder tilsvarende.\nDet er et vilkår for oppholdstillatelse etter denne paragrafen at begge parter er over 18 år, med mindre partene er omfattet av 24-årskravet, jf. § 41 a. Det er videre et vilkår at ingen av partene er gift. Selv om en av partene er gift, kan det gis oppholdstillatelse hvis det har vært varige hindringer for å oppfylle dette vilkåret.\nKongen kan fastsette nærmere regler i forskrift.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "6:41 a",
      "chapter": "6",
      "section": "41 a",
      "title": "24-årskrav for familieetablering",
      "content": "Det er et vilkår for oppholdstillatelse etter §§ 40 (ektefeller) og 41 (samboere) at begge parter har fylt 24 år, med mindre\na. ekteskapet var inngått eller samlivet var etablert før tidspunktet for referansepersonens innreise i Norge, eller\nb. partene har inngått ekteskap eller levd i et etablert samliv i Norge mens begge har hatt oppholdstillatelse eller norsk eller nordisk statsborgerskap.\nDet kan gjøres unntak fra vilkåret dersom det er åpenbart at ekteskapet eller samlivet er frivillig.\n0 Tilføyd ved lov 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_41a",
        "source_heading": "§ 41 a."
      }
    },
    {
      "provision_ref": "6:42",
      "chapter": "6",
      "section": "42",
      "title": "Oppholdstillatelse for barn",
      "content": "En søker som er barn under 18 år, jf. § 50, uten ektefelle eller samboer, har rett til oppholdstillatelse når begge foreldrene har eller får oppholdstillatelse som nevnt i § 40 første ledd.\nEn søker som er barn under 18 år uten ektefelle eller samboer, har rett til oppholdstillatelse når én av foreldrene har oppholdstillatelse som nevnt i § 40 første ledd, med mindre hensynet til barnets beste taler mot det. Det er et vilkår at referansepersonen har foreldreansvaret, alene eller felles med den andre av foreldrene. Er foreldreansvaret felles, må samtykke foreligge fra den andre av foreldrene, med mindre dette er umulig å innhente, eller særlige grunner tilsier at oppholdstillatelse uansett bør gis. Dersom referansepersonen har flere enn én ektefelle, kan oppholdstillatelse bare gis til flere enn ett barn når de er helsøsken.\nFørste og annet ledd gjelder tilsvarende for barn under 18 år som blir adoptert etter utenlandsk lov, eller vil bli adoptert etter lov 16. juni 2017 nr. 48 om adopsjon. Samtykke må være gitt av Barne-, ungdoms- og familieetaten før barnet er kommet til riket.\nEn søker som er barn under 21 år uten ektefelle eller samboer, og som er forsørget av en utlending som er borger av en stat som har tiltrådt Den europeiske sosialpakt 18. oktober 1961, har rett til opphold når begge foreldrene har oppholdstillatelse som nevnt i § 40 første ledd i riket.\n0 Endret ved lover 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "6:43",
      "chapter": "6",
      "section": "43",
      "title": "Familiegjenforening mellom barn med opphold etter §§ 28 eller 34 og barnets foreldre og søsken",
      "content": "Søkere som er foreldre til barn under 18 år med opphold i riket etter §§ 28 eller 34, har rett til opphold. Det er et vilkår at søkerne skal bo sammen med barnet. Dersom en av barnets foreldre har oppholdstillatelse i Norge, er det et vilkår at søkeren ikke er gift med eller skal bo sammen med denne forelderen. Dersom søkeren er enslig mor eller far, har den av foreldrene som hadde foreldreansvaret og som barnet bodde fast sammen med i hjemlandet, fortrinnsrett til opphold i Norge.\nFørste ledd første og annet punktum gjelder tilsvarende for søsken under 18 år som ikke har ektefelle eller samboer, og som bor sammen med foreldrene, eller den av dem som får opphold.\nDersom oppholdstillatelse vil føre til en situasjon der flere enn to personer lever i et samliv som gifte, samboere eller en kombinasjon av dette, kan oppholdstillatelse til en søker som gjenforenes med en annen ektefelle, nektes. Oppholdstillatelse kan også nektes dersom tillatelsen vil lede til at søkeren blir gjenforent med en tidligere ektefelle, og det er sannsynlig at søkeren har til hensikt å gjenoppta samlivet med denne.\n0 Endret ved lov 20 juni 2025 nr. 84 (i kraft 1 aug 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "6:44",
      "chapter": "6",
      "section": "44",
      "title": "Familiegjenforening mellom norsk barn og barnets mor eller far",
      "content": "En søker som er mor eller far til norsk barn under 18 år som søkeren har foreldreansvaret for og bor fast sammen med, har rett til oppholdstillatelse for å bo sammen med barnet i Norge. Det er et vilkår at søkeren ikke er gift med eller skal bo sammen med barnets andre forelder.\nOppholdstillatelse kan likevel nektes dersom dette ville lede til at søkeren ville bli gjenforent med en herboende ektefelle som allerede er gift med eller samboer med en annen person her. Det samme gjelder dersom søkeren og den herboende forelderen ikke er gift på søknadstidspunktet, men det på et tidligere tidspunkt har bestått et bigamt forhold mellom søkeren, den herboende forelderen og dennes nåværende ektefelle eller samboer.\nKongen kan fastsette utfyllende bestemmelser i forskrift om adgang til å nekte oppholdstillatelse etter annet ledd.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    },
    {
      "provision_ref": "6:45",
      "chapter": "6",
      "section": "45",
      "title": "Oppholdstillatelse for mor eller far som skal ha samvær med norsk barn",
      "content": "En søker som er mor eller far til norsk barn under 18 år som bor fast sammen med den andre av foreldrene i riket, har rett til oppholdstillatelse. Det er et vilkår at søkeren:\na. har bodd sammen med barnet eller har utøvet samvær av et visst omfang det siste året i utlandet,\nb. har samværsrett av et visst omfang i riket, og\nc. sannsynliggjør at samvær vil bli utøvet.\nOppholdstillatelse kan likevel nektes dersom dette ville lede til at søkeren ville bli gjenforent med en herboende ektefelle som allerede er gift med eller samboer med en annen person her. Det samme gjelder dersom søkeren og den herboende forelderen ikke er gift på søknadstidspunktet, men det på et tidligere tidspunkt har bestått et bigamt forhold mellom søkeren, den herboende forelderen og dennes nåværende ektefelle eller samboer.\nKongen kan fastsette nærmere bestemmelser i forskrift om tidsberegningen etter første ledd bokstav a og om kravet til omfanget av samværsretten etter bokstav a og b. Kongen kan også fastsette utfyllende bestemmelser i forskrift om adgang til å nekte oppholdstillatelse etter annet ledd.",
      "metadata": {
        "source": "lovdata",
        "source_node_id": "PARAGRAF_45",
        "source_heading": "§ 45."
      }
    },
    {
      "provision_ref": "6:46",
      "chapter": "6",
      "section": "46",
      "title": "Oppholdstillatelse for enslig mor eller far med barn over 18 år i Norge",
      "content": "Mor eller far til en referanseperson som nevnt i § 40 første ledd kan gis oppholdstillatelse dersom referansepersonen er søkerens barn over 18 år. Det er et vilkår at søkeren er over 60 år og uten ektefelle, samboer eller slektninger i opp- eller nedstigende linje i hjemlandet.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_46",
        "source_heading": "§ 46."
      }
    },
    {
      "provision_ref": "6:47",
      "chapter": "6",
      "section": "47",
      "title": "Korttidsopphold for å besøke barn i riket",
      "content": "Oppholdstillatelse av inntil ni måneders varighet kan gis til foreldre som skal besøke en referanseperson som nevnt i § 40 første ledd bokstav a til c, når referansepersonen er søkerens barn og er bosatt i riket.\nDet er en forutsetning at søkeren returnerer til hjemlandet etter besøksperioden. Innvandringsregulerende hensyn skal være med i vurderingen av om tillatelse bør gis.\nOppholdstillatelse etter denne paragrafen gir ikke rett til å ta arbeid og danner ikke grunnlag for permanent opphold.\nTillatelsen kan ikke fornyes eller forlenges.\nNy tillatelse etter denne bestemmelsen kan tidligst gis etter ett års opphold utenfor riket.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_47",
        "source_heading": "§ 47."
      }
    },
    {
      "provision_ref": "6:48",
      "chapter": "6",
      "section": "48",
      "title": "Oppholdstillatelse for å inngå ekteskap",
      "content": "Oppholdstillatelse med inntil seks måneders varighet kan gis til en søker som skal inngå ekteskap etter innreisen med en referanseperson som nevnt i § 40 første ledd. Det er et vilkår at begge parter er over 24 år. Bestemmelsene i § 40 tredje, femte og sjuende ledd, § 40 a og § 41 a gjelder tilsvarende. Dersom partene er omfattet av unntak fra 24-årskravet, jf. § 41 a, er det et vilkår at begge parter er over 18 år. Kongen kan fastsette nærmere vilkår i forskrift.\nOppholdstillatelse etter denne paragrafen danner ikke grunnlag for permanent opphold. Tillatelsen kan ikke forlenges eller fornyes.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589).",
      "metadata": {
        "source": "lovdata",
        "source_node_id": "PARAGRAF_48",
        "source_heading": "§ 48."
      }
    },
    {
      "provision_ref": "6:49",
      "chapter": "6",
      "section": "49",
      "title": "Familieinnvandring i andre tilfeller",
      "content": "Dersom sterke menneskelige hensyn tilsier det, kan oppholdstillatelse også gis til andre familiemedlemmer enn nevnt i §§ 40 til 53, og det kan gjøres unntak fra vilkår knyttet til referansepersonens status.\nVed vurderingen av om oppholdstillatelse bør innvilges, kan det legges vekt på innvandringsregulerende hensyn.\nI saker som berører barn, skal barnets beste være et grunnleggende hensyn.\nNår særlige grunner tilsier det, kan det fastsettes at tillatelsen ikke kan danne grunnlag for permanent oppholdstillatelse eller at oppholdstillatelsen ikke gir rett til å ta arbeid.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_49",
        "source_heading": "§ 49."
      }
    },
    {
      "provision_ref": "6:50",
      "chapter": "6",
      "section": "50",
      "title": "Barn under 18 år",
      "content": "Når det er avgjørende for om det skal gis tillatelse etter dette kapittelet om søkeren er eller har barn under 18 år, anses barnet å være under 18 år når søknaden med alle opplysninger og vedlegg som er nødvendig for å avgjøre den, er innkommet til utlendingsmyndighetene innen 18-årsdagen. Kongen kan fastsette nærmere bestemmelser i forskrift.",
      "metadata": {
        "source": "lovdata",
        "source_node_id": "PARAGRAF_50",
        "source_heading": "§ 50."
      }
    },
    {
      "provision_ref": "6:51",
      "chapter": "6",
      "section": "51",
      "title": "Unntak fra retten til familieinnvandring",
      "content": "Dersom det ville være i strid med forutsetningene for referansepersonens oppholdstillatelse å innvilge oppholdstillatelse til søkeren etter dette kapittelet, kan tillatelse nektes.\nOppholdstillatelse etter bestemmelsene i kapittelet her kan nektes dersom referansepersonen etter forespørsel ikke samtykker i at søkeren gis tillatelse, eller dersom det er sannsynlig at ekteskapet er inngått mot en av partenes vilje.\nOppholdstillatelse etter bestemmelsene i kapittelet her kan nektes dersom familielivet kan utøves i et trygt land som familien samlet sett har sterkere tilknytning til, og referansepersonen har\na. oppholdstillatelse som flyktning, jf. § 28,\nb. oppholdstillatelse etter innreisetillatelse som overføringsflyktning, jf. § 35 tredje ledd, eller\nc. kollektiv beskyttelse i en massefluktsituasjon, jf. § 34.\nKongen kan fastsette nærmere regler i forskrift, herunder unntak fra tredje ledd.\n0 Endret ved lov 17 juni 2016 nr. 58 (ikr. 1 juli 2017 iflg. res. 2 juni 2017 nr. 680).",
      "metadata": {
        "source": "lovdata",
        "source_node_id": "PARAGRAF_51",
        "source_heading": "§ 51."
      }
    },
    {
      "provision_ref": "6:52",
      "chapter": "6",
      "section": "52",
      "title": "Fortsatt oppholdstillatelse på grunnlag av samværsordning med barn",
      "content": "En søker som har foreldreansvaret for barn under 18 år som ikke bor fast sammen med søkeren, har rett til ny oppholdstillatelse når dette er nødvendig for å videreføre samvær med barnet i riket. Det er et vilkår at:\na. søkeren har oppholdt seg i riket med tillatelse det siste året,\nb. barnet oppfyller vilkårene etter § 40 første ledd og har opphold i riket sammen med den andre av foreldrene som barnet bor fast sammen med, og\nc. søkeren har samværsrett av et visst omfang og benytter denne.\nEn søker som har foreldreansvaret for barn under 18 år som bor fast sammen med søkeren, har rett til ny oppholdstillatelse når dette er nødvendig for å videreføre samvær mellom barnet og den andre av foreldrene i riket. Det er et vilkår at:\nb. den andre av foreldrene oppfyller vilkårene etter § 40 første ledd, og\nc. den andre av foreldrene har samværsrett av et visst omfang og benytter denne.\nAnnet ledd gjelder tilsvarende for barnet dersom barnet mistet oppholdstillatelsen som følge av at forelderen som barnet bor fast sammen med, mistet sin tidligere oppholdstillatelse. Det er et vilkår at forelderen som barnet bor fast sammen med, også får innvilget oppholdstillatelse etter annet ledd.\nDersom vilkåret om samvær etter første og annet ledd ikke er oppfylt, kan søkeren likevel gis ny oppholdstillatelse dersom det sannsynliggjøres at vilkåret vil være oppfylt i løpet av et angitt tidsrom, som ikke kan overstige ett år.\nKongen kan fastsette nærmere bestemmelser i forskrift om kravet til omfanget og utøvelsen av samværsretten.",
      "metadata": {
        "source": "lovdata",
        "source_node_id": "PARAGRAF_52",
        "source_heading": "§ 52."
      }
    },
    {
      "provision_ref": "6:53",
      "chapter": "6",
      "section": "53",
      "title": "Fortsatt oppholdstillatelse på selvstendig grunnlag",
      "content": "En utlending som har oppholdstillatelse etter §§ 40 eller 41, skal etter søknad gis ny oppholdstillatelse på selvstendig grunnlag dersom:\na. samlivet er opphørt på grunn av referansepersonens død, med mindre særlige grunner taler imot det, eller\nb. samlivet er opphørt, og det er grunn til å anta at utlendingen eller eventuelle barn har blitt mishandlet i samlivsforholdet eller av andre medlemmer av samme husstand, eller av svigerfamilie.\nNy oppholdstillatelse på selvstendig grunnlag kan etter søknad også gis til en utlending som har oppholdstillatelse etter §§ 40 eller 41, dersom utlendingen som følge av samlivsbruddet vil få urimelige vanskeligheter i hjemlandet grunnet de sosiale og kulturelle forholdene der.\nNår det er reist søksmål etter lov 4. juli 1991 nr. 47 om ekteskap § 16 tredje ledd eller § 23 tredje ledd, skal en utlending som av den grunn mister oppholdsgrunnlaget som ektefelle, etter søknad gis ny oppholdstillatelse på selvstendig grunnlag med mindre særlige grunner taler imot dette. Tillatelsen gis for seks måneder av gangen inntil rettskraftig avgjørelse foreligger. Dersom ekteskapet blir kjent ugyldig eller oppløses ved skilsmisse, gis utlendingen etter søknad ny tillatelse på selvstendig grunnlag, forutsatt at søkeren ikke har utøvd eller medvirket til å utøve tvang ved ekteskapsinngåelsen.\n0 Endret ved lov 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547).",
      "metadata": {
        "source": "lovdata",
        "source_node_id": "PARAGRAF_53",
        "source_heading": "§ 53."
      }
    },
    {
      "provision_ref": "7:54",
      "chapter": "7",
      "section": "54",
      "title": "Anvendelsesområdet for bestemmelsene i dette kapittelet",
      "content": "Med mindre annet er fastsatt i loven eller forskrift i medhold av loven, gjelder bestemmelsene i dette kapittelet for alle oppholdstillatelser etter loven, med unntak for oppholdstillatelser etter § 74 og kapittel 13.",
      "metadata": {
        "source": "lovdata",
        "source_node_id": "PARAGRAF_54",
        "source_heading": "§ 54."
      }
    },
    {
      "provision_ref": "7:55",
      "chapter": "7",
      "section": "55",
      "title": "Krav om oppholdstillatelse for å kunne ta arbeid og opphold",
      "content": "En utlending som akter å ta arbeid mot eller uten vederlag, eller som vil drive ervervsvirksomhet i riket, må ha oppholdstillatelse som gir rett til å ta arbeid eller drive ervervsvirksomhet, med mindre annet fremgår i eller i medhold av loven.\nEn utlending som akter å ta opphold i riket utover tre måneder uten å ta arbeid, må ha oppholdstillatelse. Opphold i et annet land som deltar i Schengensamarbeidet, likestilles med opphold i riket. Kongen kan gi nærmere regler i forskrift om beregning av oppholdstiden.",
      "metadata": {
        "source": "lovdata",
        "source_node_id": "PARAGRAF_55",
        "source_heading": "§ 55."
      }
    },
    {
      "provision_ref": "7:56",
      "chapter": "7",
      "section": "56",
      "title": "Søknad om oppholdstillatelse",
      "content": "Førstegangs oppholdstillatelse skal være gitt før innreise i riket.\nBestemmelsen i første ledd innebærer ingen begrensning i retten til å søke asyl, jf. § 28, eller til å påberope et vern mot utsendelse, jf. § 73.\nUtlendingsmyndighetene kan i enkelttilfeller gjøre unntak fra vilkåret i første ledd når sterke rimelighetsgrunner tilsier det.\nDersom oppholdstillatelse søkes etter §§ 40 eller 41, og ekteskapet er inngått eller samboerforholdet er etablert i utlandet etter at referansepersonen, jf. § 39, først har vært bosatt i Norge, kan oppholdstillatelse ikke innvilges før referansepersonen har vendt tilbake til Norge og har vært til intervju hos utlendingsmyndighetene, med mindre\na. saken gjelder en søknad etter § 40, og referansepersonen var til intervju i anledning saken før ekteskapet ble inngått, eller\nb. søkeren har rett til innreise uten visum.\nKongen kan fastsette unntak fra første og fjerde ledd i forskrift. Kongen kan også gi nærmere bestemmelser i forskrift om fremgangsmåten ved fremsettelse av søknad om oppholdstillatelse og om gjennomføringen av intervjuer som nevnt i fjerde ledd.\nNår søkeren ikke fyller vilkårene for å søke fra riket, avslås søknaden på dette grunnlaget. Det samme gjelder når søkeren ikke fyller vilkårene for å reise inn i riket før tillatelse er gitt.",
      "metadata": {
        "source": "lovdata",
        "source_node_id": "PARAGRAF_56",
        "source_heading": "§ 56."
      }
    },
    {
      "provision_ref": "7:57",
      "chapter": "7",
      "section": "57",
      "title": "Oppholdstillatelse under søknadsbehandlingen",
      "content": "Når det er sannsynlig at søknaden vil bli innvilget, kan søkeren etter anmodning gis en oppholdstillatelse som løper inntil vedtaket foreligger.\nBestemmelsen i første ledd gjelder ikke for utlendinger som søker oppholdstillatelse etter kapittel 4.\nBestemmelsen i § 60 tredje ledd bokstav a til c gjelder tilsvarende. Oppholdstillatelse etter denne paragrafen danner ikke grunnlag for permanent oppholdstillatelse.\nForvaltningsloven kapittel IV til VI gjelder ikke for vedtak om oppholdstillatelse etter denne paragrafen.\nKongen kan fastsette nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_57",
        "source_heading": "§ 57."
      }
    },
    {
      "provision_ref": "7:58",
      "chapter": "7",
      "section": "58",
      "title": "Krav til underhold og bolig",
      "content": "Det stilles krav om underhold og bolig for at oppholdstillatelse skal gis etter loven eller forskrift gitt i medhold av loven.\nKravet til underhold og bolig gjelder ikke for den som har rett til oppholdstillatelse etter § 28 annet ledd, eller som fyller vilkårene for vern mot utsendelse etter § 73.\nKongen kan fastsette nærmere regler og unntak i forskrift.",
      "metadata": {
        "source": "lovdata",
        "source_node_id": "PARAGRAF_58",
        "source_heading": "§ 58."
      }
    },
    {
      "provision_ref": "7:59",
      "chapter": "7",
      "section": "59",
      "title": "Krav til utlendingens vandel mv.",
      "content": "En utlending som ellers oppfyller vilkårene for oppholdstillatelse, kan nektes tillatelse dersom det foreligger omstendigheter som vil gi grunn til å nekte utlendingen adgang til eller opphold i riket i medhold av andre bestemmelser i loven.\nOppholdstillatelse etter § 28 kan likevel ikke nektes med hjemmel i denne paragrafen.",
      "metadata": {
        "source": "lovdata",
        "source_node_id": "PARAGRAF_59",
        "source_heading": "§ 59."
      }
    },
    {
      "provision_ref": "7:60",
      "chapter": "7",
      "section": "60",
      "title": "Oppholdstillatelsens varighet og innhold",
      "content": "Førstegangs oppholdstillatelse gis som midlertidig oppholdstillatelse for inntil fem år. Med mindre annet er fastsatt i eller i medhold av loven, skal tillatelse gis for minst ett år. Varigheten av en tillatelse gitt etter bestemmelsene i kapittel 6 skal ikke overstige utløpet av tillatelsen til referansepersonen, jf. § 39. Varigheten av en tillatelse etter bestemmelsene i kapittel 3 skal ikke overstige arbeidsforholdets lengde.\nKongen kan gi nærmere regler i forskrift om varigheten av oppholdstillatelser etter første ledd.\nMed mindre annet er særskilt fastsatt i loven eller i medhold av loven, gjelder følgende:\na. oppholdstillatelsen gir rett til opphold i hele riket,\nb. oppholdstillatelsen gir rett til å ta arbeid og til å drive ervervsvirksomhet i hele riket,\nc. oppholdstillatelsen gir adgang til gjentatte innreiser i riket så lenge den gjelder, og\nd. oppholdstillatelsen danner grunnlag for permanent oppholdstillatelse, jf. § 62.\nTillatelse gitt til et familiemedlem i medhold av bestemmelsene i kapittel 6 gjelder med de samme begrensningene som er fastsatt for tillatelsen til referansepersonen, jf. § 39. Begrensninger i referansepersonens tillatelse gitt etter § 23, som går ut på at retten til å ta arbeid er knyttet til en bestemt arbeidsgiver, en bestemt type arbeid eller et bestemt arbeid, gjelder likevel ikke. Kongen kan fastsette unntak fra første punktum i forskrift.\nDet er et vilkår for oppholdstillatelse at utlendingen skal oppholde seg i Norge minst seks måneder i en tillatelsesperiode på ett år. Dette gjelder likevel ikke dersom formålet med tillatelsen eller andre forhold ved tillatelsen tilsier det. Kongen kan fastsette nærmere regler og unntak i forskrift.\nDersom utlendingen har begått handlinger som nevnt i § 66 første ledd bokstav a uten at det er truffet vedtak om utvisning, kan det i vedtaket om oppholdstillatelse fastsettes krav om inntil tre års tilleggstid før permanent oppholdstillatelse kan innvilges etter § 62. Tilleggstiden beregnes fra det tidspunkt vilkåret om botid for permanent oppholdstillatelse tidligst er oppfylt. Dersom forholdet faller inn under § 62 fjerde ledd, kan det fastsettes at tillatelsen ikke skal danne grunnlag for permanent oppholdstillatelse. Dette gjelder også i tilfeller hvor utlendingen har vært utvist med et innreiseforbud som er utløpt.\nDe vilkårene og begrensningene som er fastsatt, skal fremgå av tillatelsen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 juni 2016 nr. 58 (ikr. 1 apr 2019 iflg. res. 8 mars 2019 nr. 204), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_60",
        "source_heading": "§ 60."
      }
    },
    {
      "provision_ref": "7:61",
      "chapter": "7",
      "section": "61",
      "title": "Fornyelse av oppholdstillatelse",
      "content": "En utlending har etter søknad rett til fornyelse av en midlertidig oppholdstillatelse dersom grunnlaget for førstegangs tillatelse fortsatt er til stede. Dette gjelder likevel ikke dersom det fremgår av loven eller forskrift i medhold av loven at oppholdstillatelsen ikke kan fornyes, eller det foreligger omstendigheter som vil gi grunn til å nekte utlendingen adgang til eller opphold i riket i medhold av andre bestemmelser i loven.\nMed mindre det er grunnlag for opphør eller tilbakekall etter §§ 37 eller 63, skal en oppholdstillatelse etter §§ 28 og 34 fornyes. En oppholdstillatelse etter § 34 kan likevel ikke fornyes dersom det er besluttet at adgangen til å gi kollektiv beskyttelse er bortfalt, jf. § 34 første ledd.\nFor tillatelse etter kapittel 6 gjelder ikke krav om at barn skal være under 18 år eller 21 år ved fornyelse.\nFor tillatelse etter kapittel 3 gjelder ikke krav om at søkeren er omfattet av en kvoteordning eller at stillingen ikke kan besettes av innenlandsk arbeidskraft eller arbeidskraft fra EØS- eller EFTA-området ved fornyelse.\nFornyet tillatelse gis som midlertidig oppholdstillatelse og i alminnelighet for ett eller to år.\nEn utlending som søker om fornyelse av en midlertidig oppholdstillatelse, kan få fortsatt opphold på samme vilkår inntil søknaden er endelig avgjort. Utlendingen har rett til slikt opphold dersom vedkommende søker om fornyelse senest én måned før tillatelsen utløper. Dette gjelder ikke dersom det fremgår av loven eller forskrift i medhold av loven at oppholdstillatelsen ikke kan fornyes.\nEn utlending som søker oppholdstillatelse på nytt faktisk eller rettslig grunnlag, kan få fortsatt opphold på samme vilkår som tidligere tillatelse inntil søknaden er endelig avgjort. Utlendingen har rett til dette dersom vedkommende søker om ny tillatelse senest én måned før utløpet av gjeldende tillatelse, og vedkommende har hatt lovlig opphold i medhold av tidligere tillatelse minst de siste ni månedene. Tilsvarende gjelder for en utlending med tillatelse etter § 48 som søker oppholdstillatelse i medhold av § 40.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_61",
        "source_heading": "§ 61."
      }
    },
    {
      "provision_ref": "7:62",
      "chapter": "7",
      "section": "62",
      "title": "Permanent oppholdstillatelse",
      "content": "En utlending som de siste tre årene har oppholdt seg i riket med midlertidig oppholdstillatelse som danner grunnlag for permanent oppholdstillatelse, har etter søknad rett til permanent oppholdstillatelse dersom følgende er oppfylt:\na. utlendingen de siste tre årene ikke har oppholdt seg utenfor riket mer enn syv måneder til sammen\nb. utlendingen fortsatt oppfyller vilkårene for en midlertidig oppholdstillatelse som danner grunnlag for permanent oppholdstillatelse\nc. det ikke foreligger forhold som nevnt i § 66, er fastsatt krav til tilleggstid etter § 60 sjette ledd første punktum eller § 70 annet ledd første punktum som fortsatt løper\nd. utlendingen har bestått muntlig prøve i norsk\ne. utlendingen har bestått prøve i samfunnskunnskap på et språk han eller hun forstår\nf. utlendingen har vært selvforsørget de siste tolv månedene.\nEn utlending med midlertidig oppholdstillatelse i medhold av lovens § 28 eller § 38 har likevel først rett til permanent oppholdstillatelse etter søknad dersom utlendingen de siste fem årene har oppholdt seg i riket med midlertidig oppholdstillatelse som danner grunnlag for permanent oppholdstillatelse. Tilsvarende gjelder utlending som får oppholdstillatelse som familiemedlem til utlending som nevnt i første punktum, eller til utlending som har fått permanent oppholdstillatelse på grunnlag av tillatelse etter lovens § 28 eller § 38, jf. kapittel 6. Det er et vilkår at utlendingen de siste fem årene ikke har oppholdt seg utenfor riket mer enn ti måneder til sammen. Vilkårene i første ledd bokstav b til f gjelder tilsvarende.\nFor å ha rett til permanent oppholdstillatelse skal vilkårene i første ledd bokstav a til e og annet ledd være oppfylt på vedtakstidspunktet. Vilkåret i første ledd bokstav f skal være oppfylt på søknadstidspunktet eller oppfylles i perioden frem til vedtakstidspunktet.\nEn søknad om permanent oppholdstillatelse kan avslås dersom det foreligger tungtveiende, innvandringsregulerende hensyn, herunder at utlendingen aktivt har motarbeidet avklaring av egen identitet etter ankomst til landet.\nDersom søkeren er mistenkt eller siktet for et forhold som nevnt i § 66, stilles søknaden om permanent oppholdstillatelse i bero. Søknaden kan tidligst innvilges når saken er henlagt eller skyldspørsmålet er endelig avgjort.\nNår det foreligger forhold som nevnt i § 66 og utlendingen ikke blir utvist, kreves lengre botid enn nevnt i første og annet ledd for at permanent oppholdstillatelse skal gis. Kongen kan fastsette nærmere regler i forskrift om beregningen av tilleggstid når det foreligger forhold som nevnt i § 66.\nPermanent oppholdstillatelse gir rett til opphold i riket uten tidsbegrensning og gir et utvidet vern mot utvisning, jf. § 68. Bestemmelsen i § 60 tredje ledd bokstav a til c gjelder tilsvarende.\nTillatelsen faller bort når innehaveren har oppholdt seg utenfor riket sammenhengende i mer enn to år. Oppholdet utenfor riket anses å være sammenhengende selv om utlendingen har hatt ett eller flere opphold av en viss varighet i riket. Vedtak om bortfall treffes av Utlendingsdirektoratet. En utlending kan etter søknad gis adgang til å oppholde seg utenfor riket i mer enn to år uten at tillatelsen faller bort.\nKongen kan gi forskrift om\na. at permanent oppholdstillatelse kan gis i andre tilfeller enn nevnt i første ledd\nb. innholdet i vilkårene etter første ledd bokstav d, e og f og fjerde ledd og unntak fra disse vilkårene\nc. bortfall av permanent oppholdstillatelse og hvor langvarig et mellomliggende opphold i Norge skal være for at et opphold i utlandet ikke regnes som sammenhengende etter åttende ledd.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136 for endr i annet til syvende ledd), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 for endr i første ledd bokstav d og e og gjelder for søknader som fremmes 17 des 2016 eller senere), 17 juni 2016 nr. 58 (ikr. 1 sep 2017 iflg. res. 21 juni 2017 nr. 835 for endr i første ledd bokstav f og gjelder bare for søknader som fremmes 1 sep 2017 eller senere), 15 des 2017 nr. 108 (ikr. 1 jan 2018 iflg. res. 15 des 2017 nr. 2045), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), 25 mars 2022 nr. 16 (i kraft 1 mai 2022 iflg. res. 8 april 2022 nr. 549), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125, se endringsloven del III nr. 3 for overgangsregel).",
      "metadata": {
        "source": "lovdata",
        "source_node_id": "PARAGRAF_62",
        "source_heading": "§ 62."
      }
    },
    {
      "provision_ref": "7:63",
      "chapter": "7",
      "section": "63",
      "title": "Tilbakekall av oppholdstillatelse",
      "content": "Midlertidig og permanent oppholdstillatelse kan tilbakekalles dersom utlendingen mot bedre vitende har gitt uriktige opplysninger eller fortiet forhold av vesentlig betydning for vedtaket, eller dersom det for øvrig følger av alminnelige forvaltningsrettslige regler.\nMidlertidig og permanent oppholdstillatelse kan også tilbakekalles dersom en utlending som ikke er borger av et Schengenland, er besluttet sendt ut fra et slikt land med grunnlag i en vurdering som kunne ha ført til utvisning av hensyn til grunnleggende nasjonale interesser, jf. § 126 annet ledd.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_63",
        "source_heading": "§ 63."
      }
    },
    {
      "provision_ref": "7:64",
      "chapter": "7",
      "section": "64",
      "title": "Reisebevis for flyktninger og utlendingspass",
      "content": "En utlending som får oppholdstillatelse etter § 28, skal etter søknad også gis reisebevis for flyktninger for reiser utenfor Norge dersom ikke særlige grunner taler mot det. Har flyktningen reisedokument utstedt av en fremmed stat, gjelder denne retten bare når Norge i henhold til en internasjonal avtale har plikt til å utstede reisebevis for flyktninger.\nEn utlending som har eller gis oppholdstillatelse i riket på grunnlag av søknad om asyl, men uten å ha fått innvilget oppholdstillatelse som flyktning, skal gis utlendingspass for reise utenfor Norge dersom utlendingens forhold til hjemlandets myndigheter tilsier det, og det ikke er særlige grunner som taler mot det. Utlendingspass kan også utstedes i andre tilfeller etter nærmere regler fastsatt av Kongen.\nPass eller annet reisedokument søkeren er i besittelse av, må innleveres sammen med søknaden om reisebevis for flyktninger eller utlendingspass.\nKongen kan i forskrift gi regler om utstedelse, gyldighetsområde, fornyelse og inndragning av reisebevis for flyktninger og utlendingspass og de nærmere vilkårene for dette, samt gi regler om passérbrev.\n0 Endret ved lov 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_64",
        "source_heading": "§ 64."
      }
    },
    {
      "provision_ref": "7:64 a",
      "chapter": "7",
      "section": "64 a",
      "title": "Schengen-standardisert oppholdskort",
      "content": "En utlending som innvilges midlertidig eller permanent oppholdstillatelse, skal få sin tillatelse dokumentert ved at det utstedes Schengen-standardisert oppholdskort (standardisert oppholdskort) med elektronisk lagret biometri, jf. § 100 a. Dette gjelder ikke ved oppholdstillatelse under søknadsbehandlingen etter § 57.\nKongen kan gi nærmere regler i forskrift, herunder om plikt til å fremlegge standardisert oppholdskort og unntak fra første ledd.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_64a",
        "source_heading": "§ 64 a."
      }
    },
    {
      "provision_ref": "7:65",
      "chapter": "7",
      "section": "65",
      "title": "Vedtaksmyndighet",
      "content": "Vedtak om midlertidig og permanent oppholdstillatelse, fornyelse og tilbakekall fattes av Utlendingsdirektoratet. Utlendingsdirektoratet avgjør også spørsmål om vern mot utsendelse etter § 73 og søknad om reisebevis og utlendingspass etter § 64.\nKongen kan i forskrift fastsette at politiet kan avgjøre søknader om midlertidig og permanent oppholdstillatelse og om fornyelse av midlertidig oppholdstillatelse. Kongen kan også fastsette at politiet skal kunne avgjøre førstegangssøknader og søknader om fornyelse av utlendingspass, samt innvilge førstegangssøknader og søknader om fornyelse av reisebevis. Kongen kan også fastsette i forskrift at søknader om midlertidig oppholdstillatelse skal kunne avgjøres ved norsk utenriksstasjon.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_65",
        "source_heading": "§ 65."
      }
    },
    {
      "provision_ref": "8:66",
      "chapter": "8",
      "section": "66",
      "title": "Utvisning av utlendinger uten oppholdstillatelse",
      "content": "En utlending uten oppholdstillatelse kan utvises\na. når utlendingen grovt eller gjentatte ganger har overtrådt en eller flere bestemmelser i loven her eller grenseloven, forsettlig eller grovt uaktsomt har gitt vesentlig uriktige eller åpenbart villedende opplysninger i en sak etter loven, eller unndrar seg gjennomføringen av et vedtak som pålegger en utreiseplikt, jf. § 90,\nb. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff. Tilsvarende gjelder ved en ilagt særreaksjon som følge av et straffbart forhold som nevnt,\nc. når utlendingen her i riket er ilagt straff eller særreaksjon for et forhold som kan føre til fengselsstraff, eller for overtredelse av et av følgende straffebud i straffeloven:\n§ 323 (mindre tyveri)\n§ 326 (mindre underslag)\n§ 334 (mindre heleri)\n§ 339 (mindre hvitvasking)\n§ 362 (mindre dokumentfalsk)\n§ 373 (mindre bedrageri)\nd. når en administrativ myndighet i et Schengenland har truffet en endelig avgjørelse om bortvisning eller utvisning av utlendingen på grunn av manglende overholdelse av landets bestemmelser om utlendingers innreise eller opphold,\ne. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd,\nf. når utlendingens søknad om beskyttelse er nektet realitetsbehandlet i medhold av § 32 første ledd bokstav a eller d, og søkeren også tidligere har fått søknad nektet realitetsbehandlet, og søknaden fremstår som et misbruk av asylsystemet,\ng. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene, eller\nh. når utlendingen har søkt eller har hatt urettmessig opphold med grunnlag i et omgåelsesekteskap, jf. § 40 fjerde ledd og § 120 sjette ledd, og omgåelsen anses som bevisst og grov.\nMed mindre det vil være et uforholdsmessig tiltak, jf. § 70, skal en utlending uten oppholdstillatelse utvises\na. når utlendingen ikke har overholdt utreisefristen gitt i medhold av § 90 a, eller\nb. når utlendingen ikke er gitt en utreisefrist\n1. fordi det er konkrete holdepunkter for å anta at utlendingen vil unndra seg iverksettingen av vedtaket, jf. § 90 a første ledd bokstav a og § 106 d,\n2. fordi en søknad er avslått som åpenbart grunnløs, eller som følge av vesentlig uriktige eller åpenbart villedende opplysninger, jf. § 90 a første ledd bokstav b,\n3. fordi utlendingen er funnet å utgjøre en trussel mot offentlig orden etter § 90 a første ledd bokstav c, eller\n4. fordi utlendingen er funnet å utgjøre en trussel mot grunnleggende nasjonale interesser etter § 129 femte ledd.\nDersom forholdet som danner grunnlag for utvisning, er en straffbar handling som ble begått på et tidspunkt hvor utlendingen hadde gyldig midlertidig oppholdstillatelse, gjelder § 67 selv om utlendingen står uten oppholdstillatelse på vedtakstidspunktet. Ettårsfristen i § 67 gjelder likevel bare dersom utlendingen har fremmet søknad om fornyet oppholdstillatelse, og har rett til fortsatt opphold på samme vilkår inntil søknaden er endelig avgjort, etter reglene i § 61.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 22 apr 2016 nr. 3 (ikr. 22 apr 2016 iflg. res. 22 apr 2016 nr. 407), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005, se denne for overgangsbestemmelse), 17 juni 2016 nr. 58 (ikr. 21 okt 2016 iflg. res. 14 okt 2016 nr. 1204), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 19 april 2024 nr. 19 (i kraft 15 sep 2024 iflg. res. 19 april 2024 nr. 633), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_66",
        "source_heading": "§ 66."
      }
    },
    {
      "provision_ref": "8:67",
      "chapter": "8",
      "section": "67",
      "title": "Utvisning av utlendinger som har midlertidig oppholdstillatelse",
      "content": "En utlending som har midlertidig oppholdstillatelse kan utvises:\na. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff i mer enn ett år. Tilsvarende gjelder ved en ilagt særreaksjon som følge av et straffbart forhold som nevnt,\nb. når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i mer enn ett år,\nc. når utlendingen for mindre enn ett år siden her i riket har sonet eller er ilagt straff eller særreaksjon for overtredelse av et av følgende straffebud i straffeloven:\n§ 168 (brudd på oppholds- og kontaktforbud)\n§ 182 første ledd (opptøyer)\n§ 189 (ulovlig bevæpning på offentlig sted)\n§ 231 annet ledd (uaktsom narkotikaovertredelse)\n§ 237 fjerde ledd (grovt uaktsom smitteoverføring)\n§ 262 første ledd (brudd på ekteskapsloven)\n§ 263 (trusler)\n§ 271 første ledd (kroppskrenkelse)\n§ 297 (seksuell handling uten samtykke)\n§ 298 (seksuelt krenkende atferd offentlig eller uten samtykke)\n§ 305 (seksuelt krenkende atferd mv. overfor barn under 16 år)\n§ 306 (avtale om møte for å begå seksuelt overgrep)\n§ 374 første punktum (grovt uaktsomt bedrageri)\n§ 380 (grovt uaktsomt skattesvik)\nd. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd,\ne. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene, eller\nf. når utlendingen for mindre enn ett år siden her i riket har sonet eller er ilagt straff for alvorlig overtredelse av én eller flere bestemmelser i vegtrafikkloven, og utlendingen ble dømt til ubetinget fengselsstraff, den straffbare handlingen skapte særlig stor fare for andre trafikanter eller for allmennheten, eller utlendingen er straffet for flere lovovertredelser som kan føre til tap av retten til å føre motorvogn, eller for flere tilfeller av kjøring uten førerrett.\nDersom en straffbar handling ble begått før utlendingen fikk midlertidig oppholdstillatelse, gjelder § 66 første ledd bokstav b og c tilsvarende. Det samme gjelder ved et sammenhengende straffbart forhold som delvis har pågått i en periode hvor utlendingen var uten oppholdstillatelse, og hvor utlendingen i perioden ikke har søkt om fornyelse av oppholdstillatelse med rett til fortsatt opphold på samme vilkår inntil søknaden er endelig avgjort, etter reglene i § 61.\n0 Endret ved lover 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 21 juni 2017 nr. 90 (ikr. 1 juli 2017 iflg. res. 21 juni 2017 nr. 821), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875).",
      "metadata": {
        "source": "lovdata",
        "source_node_id": "PARAGRAF_67",
        "source_heading": "§ 67."
      }
    },
    {
      "provision_ref": "8:68",
      "chapter": "8",
      "section": "68",
      "title": "Utvisning av utlendinger som har permanent oppholdstillatelse",
      "content": "En utlending som har permanent oppholdstillatelse kan utvises:\na. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff i to år eller mer. Tilsvarende gjelder ved en ilagt særreaksjon som følge av et straffbart forhold som nevnt,\nb. når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i to år eller mer, eller for overtredelse av et av følgende straffebud i straffeloven:\n§ 182 første ledd (opptøyer)\n§ 189 (ulovlig bevæpning på offentlig sted)\n§ 231 annet ledd (uaktsom narkotikaovertredelse)\n§ 237 fjerde ledd (grovt uaktsom smitteoverføring)\n§ 262 første ledd (brudd på ekteskapsloven)\n§ 263 (trusler)\n§ 297 (seksuell handling uten samtykke)\n§ 298 (seksuelt krenkende atferd offentlig eller uten samtykke)\n§ 305 (seksuelt krenkende atferd mv. overfor barn under 16 år)\n§ 306 (avtale om møte for å begå seksuelt overgrep)\n§ 374 første punktum (grovt uaktsomt bedrageri)\nc. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd, eller\nd. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene.\nDersom en straffbar handling ble begått før utlendingen fikk permanent oppholdstillatelse, gjelder § 67 første ledd bokstav a, b, c og f og annet ledd tilsvarende. Det samme gjelder ved sammenhengende straffbare forhold som ble påbegynt før utlendingen fikk permanent oppholdstillatelse.\n0 Endret ved lover 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 21 juni 2017 nr. 90 (ikr. 1 juli 2017 iflg. res. 21 juni 2017 nr. 821), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875).",
      "metadata": {
        "source": "lovdata",
        "source_node_id": "PARAGRAF_68",
        "source_heading": "§ 68."
      }
    },
    {
      "provision_ref": "8:69",
      "chapter": "8",
      "section": "69",
      "title": "Vern mot utvisning for norske borgere og utlendinger som er født i riket",
      "content": "En norsk statsborger kan ikke utvises.\nEn utlending som er født i riket og som senere uavbrutt har hatt fast bopel her, kan ikke utvises.",
      "metadata": {
        "source": "lovdata",
        "source_node_id": "PARAGRAF_69",
        "source_heading": "§ 69."
      }
    },
    {
      "provision_ref": "8:70",
      "chapter": "8",
      "section": "70",
      "title": "Krav til forholdsmessighet mv.",
      "content": "En utlending kan ikke utvises dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene. I saker som berører barn, skal barnets beste være et grunnleggende hensyn.\nDersom utlendingen har begått handlinger som nevnt i § 66 første ledd bokstav a eller h, kan det i stedet for utvisning treffes vedtak om inntil tre års tilleggstid for at en fremtidig søknad om permanent oppholdstillatelse skal innvilges. Dersom forholdet faller inn under § 62 fjerde ledd, kan det fastsettes at en fremtidig søknad om permanent oppholdstillatelse ikke skal innvilges.\nKongen kan gi nærmere regler i forskrift om vurderingen etter første og annet ledd.\n0 Endret ved lover 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659, se res. 3 sep 2021 nr. 2660 for overgangsbestemmelse), 19 april 2024 nr. 19 (i kraft 15 sep 2024 iflg. res. 19 april 2024 nr. 633), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_70",
        "source_heading": "§ 70."
      }
    },
    {
      "provision_ref": "8:71",
      "chapter": "8",
      "section": "71",
      "title": "Utvisningens virkning og varighet",
      "content": "Enhver gyldig tillatelse til opphold i riket opphører å gjelde når et vedtak om utvisning er endelig. Kongen kan gi forskrift om virkningen av et vedtak om utvisning for søknader om oppholdstillatelse som ikke er avgjort på utvisningstidspunktet.\nUtvisningen er til hinder for senere innreise i riket eller Schengen- og EU-området. Innreiseforbudet kan gjøres varig eller tidsbegrenset, men ikke for kortere tidsrom enn ett år.\nInnreiseforbudet løper fra det tidspunktet utlendingen forlater området utreiseplikten gjelder etter § 90 første ledd. Dersom vedtaket ikke pålegger en utreiseplikt, løper innreiseforbudet fra tidspunktet for førsteinstansens vedtak.\nInnreiseforbudet kan etter søknad oppheves dersom nye omstendigheter tilsier det. Dersom særskilte omstendigheter foreligger, kan den utviste etter søknad få adgang til riket for kortvarig besøk selv om innreiseforbudet ikke oppheves, men som regel ikke før to år er gått fra utreisen.\nKongen kan gi forskrift om virkningen og varigheten av utvisningen.\n0 Endret ved lov 17 des 2010 nr. 88 (ikr. 24 des 2010 iflg. res. 17 des 2010 nr. 1612), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_71",
        "source_heading": "§ 71."
      }
    },
    {
      "provision_ref": "8:72",
      "chapter": "8",
      "section": "72",
      "title": "Vedtaksmyndighet mv. i sak om utvisning",
      "content": "Vedtak om utvisning treffes av Utlendingsdirektoratet. Saker om utvisning forberedes av politiet.\nFør det treffes vedtak om utvisning av en utlending som utholder en strafferettslig særreaksjon, skal det innhentes uttalelse fra den faglig ansvarlige for særreaksjonen, jf. psykisk helsevernloven § 1-4, om gjennomføringen av særreaksjonen og faren for nye alvorlige lovbrudd. Uttalelsen skal forelegges påtalemyndigheten, som skal gis anledning til å uttale seg om saken.\nKongen kan gi nærmere regler i forskrift, herunder om avskjæring av frister gjennom forhåndsvarsel om utvisning mv.\n0 Endret ved lov 24 apr 2015 nr. 22 (ikr. 1 mai 2015 iflg. res. 24 apr 2015 nr. 405), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875)",
      "metadata": {
        "source": "lovdata",
        "source_node_id": "PARAGRAF_72",
        "source_heading": "§ 72."
      }
    },
    {
      "provision_ref": "9:73",
      "chapter": "9",
      "section": "73",
      "title": "Absolutt vern mot utsendelse",
      "content": "En utlending kan ikke sendes til et område der vedkommende ville være i en situasjon som nevnt i § 28 første ledd bokstav a, med mindre:\na. utlendingen er utelukket fra beskyttelse etter § 31, eller\nb. utlendingen med rimelig grunn anses som en fare for rikets sikkerhet eller har fått endelig dom for en særlig alvorlig forbrytelse og av den grunn utgjør en fare for det norske samfunn.\nEn utlending kan ikke sendes til et område der vedkommende ville være i en situasjon som nevnt i § 28 første ledd bokstav b. Vernet etter denne bestemmelsen gjelder også ved situasjoner som nevnt i første ledd bokstav a og b.\nVernet etter første og annet ledd gjelder også utsendelse til et område der vedkommende ikke ville være trygg mot å bli sendt videre til et slikt område som nevnt i § 28 første ledd.\nVernet etter første til tredje ledd kommer til anvendelse ved alle former for vedtak etter loven. Vernet mot utsendelse er likevel ikke til hinder for at det treffes vedtak om utvisning etter § 66 første ledd bokstav g, § 67 første ledd bokstav e, § 68 første ledd bokstav d eller § 126 annet ledd, men vedtaket kan ikke iverksettes før grunnlaget for utsendelsesvernet er bortfalt.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_73",
        "source_heading": "§ 73."
      }
    },
    {
      "provision_ref": "9:74",
      "chapter": "9",
      "section": "74",
      "title": "Oppholdstillatelse for en utlending som har vernet mot utsendelse etter § 73 som sitt eneste grunnlag for opphold",
      "content": "En utlending som har vernet mot utsendelse etter § 73 som sitt eneste grunnlag for opphold i riket, kan gis en midlertidig oppholdstillatelse inntil hinderet for utsendelse bortfaller. Det kan også fastsettes at tillatelsen ikke skal gi rett til å ta arbeid. Oppholdstillatelse etter denne paragrafen gir ikke rett til å besøke andre Schengenland. Kongen kan gi nærmere regler i forskrift, herunder om varighet og fornyelse av tillatelser etter denne paragrafen.",
      "metadata": {
        "source": "lovdata",
        "source_node_id": "PARAGRAF_74",
        "source_heading": "§ 74."
      }
    },
    {
      "provision_ref": "10:75",
      "chapter": "10",
      "section": "75",
      "title": "Utøvelse av myndighet etter loven",
      "content": "Stortinget godkjenner hovedprinsippene for reguleringen av innvandringen.\nLoven gjennomføres av Kongen, departementet, Utlendingsnemnda, Utlendingsdirektoratet, politiet og andre offentlige myndigheter. Dersom det ikke fremgår direkte av loven, bestemmer Kongen i forskrift hvilke oppgaver og hvilken myndighet de ulike offentlige instansene skal ha etter loven.\nDer politimesteren er tillagt myndighet etter denne loven, kan Kongen i forskrift fastsette at også andre etatsledere i politiet skal ha slik myndighet.\nDer myndighet etter denne loven er lagt til politimesteren eller den politimesteren gir fullmakt, må den politimesteren gir fullmakt være jurist.",
      "metadata": {
        "source": "lovdata",
        "source_node_id": "PARAGRAF_75",
        "source_heading": "§ 75."
      }
    },
    {
      "provision_ref": "10:76",
      "chapter": "10",
      "section": "76",
      "title": "Instruksjonsmyndighet og overprøving av vedtak",
      "content": "Vedtak etter loven truffet av politiet, utenriksstasjoner eller andre forvaltningsorganer, kan påklages til Utlendingsdirektoratet. Vedtak etter loven truffet av Utlendingsdirektoratet i første instans kan påklages til Utlendingsnemnda.\nDepartementets alminnelige instruksjonsadgang gir ikke adgang til å instruere om avgjørelsen av enkeltsaker. Departementet kan heller ikke instruere Utlendingsnemnda om lovtolkning eller skjønnsutøvelse i andre saker enn saker om stønad til retur eller tilbakevending etter § 90 g. Departementet kan instruere om prioritering av saker.\nDepartementet kan beslutte at vedtak truffet av Utlendingsdirektoratet til gunst for utlendingen skal overprøves av Utlendingsnemnda. Beslutningen skal treffes senest fire måneder etter at vedtaket ble truffet, være skriftlig og grunngis. Forvaltningsloven kapittel IV til VI om saksforberedelse, vedtak og klage gjelder ikke for slike beslutninger.\nKommer Utlendingsnemnda i en sak etter tredje ledd til at Utlendingsdirektoratets vedtak er ugyldig, skal den oppheve vedtaket og sende saken tilbake til Utlendingsdirektoratet for hel eller delvis ny behandling. Gyldige vedtak kan ikke oppheves eller endres, men nemnda kan avgi en uttalelse om sakens prinsipielle sider.\nKongen kan ved forskrift gi nærmere regler om saksforberedelse og Utlendingsnemndas kompetanse i saker etter tredje ledd.\n0 Endret ved lover 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 20 nov 2015 nr. 94, 15 des 2017 nr. 108, 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 4 april 2025 nr. 7 (i kraft 2 juni 2025 iflg. res. 4 april 2025 nr. 602), 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_76",
        "source_heading": "§ 76."
      }
    },
    {
      "provision_ref": "10:77",
      "chapter": "10",
      "section": "77",
      "title": "Utlendingsnemnda",
      "content": "Utlendingsnemnda avgjør som et uavhengig organ de sakene som er lagt til den i § 76 første og tredje ledd.\nUtlendingsnemnda ledes av en direktør som må fylle kravene til dommere. Direktøren beskikkes på åremål av Kongen i statsråd for seks år. Gjenoppnevning kan foretas for én periode.\nUtlendingsnemnda skal videre ha nemndledere som må fylle kravene til dommere. De beskikkes av Kongen i statsråd.\nUtlendingsnemnda skal ha nemndmedlemmer oppnevnt av departementet etter forslag fra statsforvalterne, Norges Juristforbund, Samfunnsviterne og frivillige organisasjoner. Medlemmene oppnevnes for fire år. Vervet er frivillig, og den enkelte må derfor si seg villig til å påta seg vervet. Nemndmedlemmene skal opptre uavhengige og uten bindinger til den aktør som har foreslått dem. Gjenoppnevning kan foretas én gang. Suppleringer i løpet av perioden foretas av departementet etter forslag fra de samme instansene.\nDet kan bare oppnevnes personer som\na. er norske statsborgere og bosatt i Norge\nb. er mellom 18 og 70 år på oppnevningstidspunktet\nc. ikke er under offentlig gjeldsforhandling eller konkursbehandling eller i konkurskarantene\nd. fyller kravene til vandel i domstolloven § 72\ne. har tilstrekkelige norskkunnskaper og\nf. er personlig egnet til oppgaven.\nAnsatte i departementene, Utlendingsdirektoratet, Utlendingsnemnda, politiet og påtalemyndigheten, personer som er tildelt begrenset politimyndighet, praktiserende advokater og advokatfullmektiger kan ikke være nemndmedlemmer.\nDepartementet kan løse et nemndmedlem fra vervet dersom medlemmet\na. ikke oppfyller valgbarhetsvilkårene etter femte ledd\nb. ikke har overholdt sin taushetsplikt\nc. grovt har krenket andre plikter som følger av vervet eller\nd. selv ber om det.\nNemndas møter foregår for lukkede dører. Enhver som deltar ved behandlingen av sak for nemnda har taushetsplikt etter forvaltningsloven §§ 13 til 13 e og 13 g. Overtredelse straffes etter straffeloven § 209.\nKongen kan gi forskrift med nærmere bestemmelser om oppnevning av nemndmedlemmer og om vilkårene for å bli løst fra vervet.\n0 Endret ved lover 13 apr 2012 nr. 15 (ikr. 1 mai 2012 iflg. res. 13 apr 2012 nr. 327), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 12 juni 2020 nr. 66 (ikr. 12 juni 2020 iflg. res. 12 juni 2020 nr. 1185), 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416), 18 juni 2021 nr. 127 (ikr. 1 juli 2021 iflg. res. 18 juni 2021 nr. 2026), 2 juni 2023 nr. 20 (i kraft 1 jan 2025 iflg. res. 15 sep 2023 nr. 2100).",
      "metadata": {
        "source": "lovdata",
        "source_node_id": "PARAGRAF_77",
        "source_heading": "§ 77."
      }
    },
    {
      "provision_ref": "10:78",
      "chapter": "10",
      "section": "78",
      "title": "Avgjørelsesformer mv. i Utlendingsnemnda",
      "content": "I den enkelte saken deltar en nemndleder og to nemndmedlemmer, jf. likevel annet og tredje ledd. Det ene nemndmedlemmet trekkes ut blant dem som er oppnevnt etter forslag fra statsforvalterne, Norges Juristforbund og Samfunnsviterne. Det andre nemndmedlemmet trekkes ut blant dem som er oppnevnt etter forslag fra frivillige organisasjoner. Den enkelte nemndsamlingen kan behandle flere saker.\nVed behandling av saker i stornemnd deltar tre nemndledere og fire nemndmedlemmer. To av nemndmedlemmene trekkes ut blant dem som er oppnevnt etter forslag fra statsforvalterne, Norges Juristforbund og Samfunnsviterne. De andre to trekkes ut blant dem som er oppnevnt etter forslag fra frivillige organisasjoner. Nemndlederne deltar i, og en av dem leder, stornemnda i henhold til fastsatt ordning. Kongen kan gi regler om hvilke saker som skal behandles i stornemnd, og om myndighet til å avgjøre hvorvidt en sak som er brakt inn for behandling i stornemnda, skal antas til behandling.\nSaker som ikke byr på vesentlige tvilsspørsmål, kan avgjøres av en nemndleder. I slike saker kan Utlendingsnemnda også delegere vedtaksmyndighet til sekretariatet. Saker som kan avgjøres av en nemndleder, er blant annet klager der vilkårene for å omgjøre Utlendingsdirektoratets vedtak åpenbart må anses å foreligge, og klager som må anses grunnløse. Det samme gjelder anmodning om omgjøring av vedtak truffet av Utlendingsnemnda når det ikke er grunn til å anta at nemnda vil endre vedtaket.\nDersom Utlendingsnemnda anser det som åpenbart at en anmodning om omgjøring av et enkeltvedtak ikke kan føre frem, skal det ikke gis en individualisert begrunnelse i nemndas svar. Dette gjelder ikke dersom særlige grunner tilsier at det gis en individualisert begrunnelse.\nUtlendingsnemnda bestemmer selv avgjørelsesformen, med unntak av saker som behandles etter annet ledd. Saker som behandles etter første eller annet ledd, avgjøres ved flertallsvedtak.\nUtlendingen kan gis adgang til å møte personlig og uttale seg i saker som behandles etter første eller annet ledd. I asylsaker skal slik adgang som hovedregel gis. Utlendingens advokat eller en annen representant for utlendingen kan møte sammen med utlendingen. Også andre kan gis adgang til å møte og avgi uttalelse.\nNemndleder kan beslutte at et nemndmøte helt eller delvis skal gjennomføres som fjernmøte, med mindre særlige grunner taler imot. Dersom utlendingen er gitt adgang til å møte etter sjette ledd, skal utlendingen gis anledning til å uttale seg om spørsmålet om fjernmøte. Dersom utlendingen selv skal delta ved hjelp av fjernmøteteknikk, må utlendingen samtykke.\nForvaltningsloven kapittel IV til VI om saksforberedelse, vedtak og klage gjelder ikke for beslutninger om avgjørelsesform, fjernmøte og adgang til å møte i nemndmøte.\nKongen kan i forskrift gi regler om nemndas arbeidsform og om den nærmere behandlingen av sakene og valg av avgjørelsesform, herunder om hva som skal regnes som vesentlige tvilsspørsmål etter tredje ledd, og om vilkårene for og gjennomføring av fjernmøter. Kongen kan i forskrift gi nærmere regler om formkrav til omgjøringsanmodninger, og om avvisning av omgjøringsanmodninger som ikke fyller slike formkrav. Kongen kan også i forskrift gi nærmere regler om avvisning av omgjøringsanmodninger fra utlendinger som ikke har kjent oppholdssted.\n0 Endret ved lover 4 apr 2014 nr. 10 (ikr. 4 apr 2014 iflg. res. 4 apr 2014 nr. 380), 12 juni 2020 nr. 66 (ikr. 12 juni 2020 iflg. res. 12 juni 2020 nr. 1185), 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416), 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 2 juni 2023 nr. 20 (i kraft 1 jan 2025 iflg. res. 15 sep 2023 nr. 2100).",
      "metadata": {
        "source": "lovdata",
        "source_node_id": "PARAGRAF_78",
        "source_heading": "§ 78."
      }
    },
    {
      "provision_ref": "10:79",
      "chapter": "10",
      "section": "79",
      "title": "Søksmål",
      "content": "Ved søksmål mot staten om lovmessigheten av Utlendingsnemndas vedtak etter loven her eller om erstatning som følge av slike vedtak, opptrer staten ved Utlendingsnemnda. Ved søksmål mot staten om lovmessigheten av Utlendingsdirektoratets vedtak truffet etter loven her eller om erstatning som følge av slike vedtak, opptrer staten ved Utlendingsdirektoratet.\nNår Utlendingsnemnda har truffet vedtak etter loven her til gunst for utlendingen, kan departementet ved søksmål få prøvet gyldigheten av vedtaket. Søksmål må være reist innen fire måneder etter at vedtaket ble truffet. Søksmål reises mot utlendingen. Megling i forliksrådet foretas ikke.\nSøksmål mot staten om gyldigheten av vedtak truffet av Utlendingsnemnda etter loven her, eller om erstatning som følge av slike vedtak, anlegges ved Oslo tingrett. Tilsvarende gjelder for søksmål om vedtak truffet av Utlendingsdirektoratet, departementet og Kongen i statsråd. Tvisteloven § 32-4 annet ledd får ikke anvendelse.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_79",
        "source_heading": "§ 79."
      }
    },
    {
      "provision_ref": "11:79 a",
      "chapter": "11",
      "section": "79 a",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79a",
        "source_heading": "§ 79 a."
      }
    },
    {
      "provision_ref": "11:79 b",
      "chapter": "11",
      "section": "79 b",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79b",
        "source_heading": "§ 79 b."
      }
    },
    {
      "provision_ref": "11:79 c",
      "chapter": "11",
      "section": "79 c",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79c",
        "source_heading": "§ 79 c."
      }
    },
    {
      "provision_ref": "11:79 d",
      "chapter": "11",
      "section": "79 d",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79d",
        "source_heading": "§ 79 d."
      }
    },
    {
      "provision_ref": "11:79 e",
      "chapter": "11",
      "section": "79 e",
      "title": "(Opphevet)",
      "content": "0 Tilføyd ved lov 26 mai 2020 nr. 48, endret ved lover 30 okt 2020 nr. 120, 28 mai 2021 nr. 45, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79e",
        "source_heading": "§ 79 e."
      }
    },
    {
      "provision_ref": "11:79 f",
      "chapter": "11",
      "section": "79 f",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79f",
        "source_heading": "§ 79 f."
      }
    },
    {
      "provision_ref": "80",
      "section": "80",
      "title": "Forholdet til forvaltningsloven og personopplysningsloven",
      "content": "Forvaltningsloven og personopplysningsloven gjelder med mindre annet er bestemt i eller i medhold av lov.\n0 Endret ved lover 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_80",
        "source_heading": "§ 80."
      }
    },
    {
      "provision_ref": "80 a",
      "section": "80 a",
      "title": "Parter, fullmektiger og personer med klagerett i utlendingssaker",
      "content": "0 Tilføyes ved lov 25 mars 2022 nr. 15 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_80a",
        "source_heading": "§ 80 a."
      }
    },
    {
      "provision_ref": "81",
      "section": "81",
      "title": "Utlendingens rett til å uttale seg",
      "content": "I saker etter §§ 28 og 73, samt i saker om bortvisning, utvisning, tilbakekall av gitt tillatelse eller tilbakekall av oppholdsdokument, jf. § 120 annet ledd, skal utlendingsmyndighetene sørge for at utlendingen får mulighet til å fremlegge sine synspunkter på et språk utlendingen kan kommunisere forsvarlig på. Dette skal skje så snart som mulig, og under enhver omstendighet før det treffes vedtak i saken. Det skal legges til rette for utlendinger med spesielle behov. Kongen kan gi nærmere regler i forskrift.\nKongen skal gi regler i forskrift om barns rett til å bli hørt i saker som vedrører det etter utlendingsloven, jf. forvaltningsloven § 17 første ledd og barnekonvensjonen artikkel 12.\nDersom barnet ønsker det og det er nødvendig for å ivareta barnets rett til å bli hørt, kan det organet som forbereder eller avgjør saken, beslutte at det skal gjennomføres en samtale med barnet selv om foreldrene ikke samtykker. Tilsvarende kan det besluttes at det skal gjennomføres en samtale med barnet uten at foreldrene tillates å være til stede.\nI tilfeller hvor det gjennomføres en samtale med barnet i Norge uten at foreldrene tillates å være til stede, jf. tredje ledd, skal det oppnevnes en setteverge for barnet, med mindre barnet har en annen fullmektig som er til stede.\nBeslutning etter tredje ledd kan ikke påklages.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_81",
        "source_heading": "§ 81."
      }
    },
    {
      "provision_ref": "82",
      "section": "82",
      "title": "Veiledningsplikt",
      "content": "I saker om bortvisning, utvisning, tilbakekall av gitt tillatelse eller tilbakekall av oppholdsdokumenter, jf. § 120, og når en utlending påberoper seg å være flyktning, skal politiet gi veiledning om at utlendingen har rett til fullmektig, jf. forvaltningsloven § 12, og rettshjelp, jf. § 92, samt rett til å sette seg i kontakt med sitt lands representasjon, en representant for FNs høykommissær for flyktninger og en norsk flyktningorganisasjon.\n0 Endret ved lov 18 des 2009 nr. 132 (ikr. 8 jan 2010 iflg. res. 8 jan 2010 nr. 3).",
      "metadata": {
        "source": "lovdata",
        "source_node_id": "PARAGRAF_82",
        "source_heading": "§ 82."
      }
    },
    {
      "provision_ref": "83",
      "section": "83",
      "title": "Utlendingens møte- og opplysningsplikt",
      "content": "I forbindelse med en sak etter loven kan politiet og Utlendingsdirektoratet pålegge den utlendingen saken gjelder, å møte personlig for å gi opplysninger som kan ha betydning for vedtaket, jf. § 93 fjerde ledd.\nVed innreise, og frem til korrekt identitet er registrert, har utlendinger plikt til å medvirke til å avklare sin identitet i den grad utlendingsmyndighetene krever det. Utlendingsmyndighetene kan også senere pålegge utlendingen en slik plikt dersom det er grunn til å anta at den registrerte identiteten ikke er den riktige. En utlending kan ikke pålegges å medvirke til å avklare sin identitet på en måte som kommer i konflikt med et behov for beskyttelse.\nKongen kan gi nærmere regler i forskrift om hva utlendinger kan pålegges å gjøre for å oppfylle plikten etter første og annet ledd.",
      "metadata": {
        "source": "lovdata",
        "source_node_id": "PARAGRAF_83",
        "source_heading": "§ 83."
      }
    },
    {
      "provision_ref": "83 a",
      "section": "83 a",
      "title": "Behandling av personopplysninger",
      "content": "Utlendingsmyndighetene kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utøve myndighet eller utføre andre oppgaver etter loven her.\nUtlendingsmyndighetene kan behandle personopplysninger som nevnt i første ledd når det er nødvendig i forbindelse med tildeling av økonomiske ytelser til en utlending som er innkvartert etter § 95, ved utøvelse av omsorgsansvaret for enslige, mindreårige asylsøkere eller i forbindelse med assistert retur eller tilbakevending.\nKongen kan gi forskrift om behandlingen, blant annet om formålet med behandlingen, behandlingsansvar, hvilke personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.\n0 Tilføyd ved lov 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), endret ved lov 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_83a",
        "source_heading": "§ 83 a."
      }
    },
    {
      "provision_ref": "84",
      "section": "84",
      "title": "Opplysningsplikt og unntak fra taushetsplikt for offentlige organer",
      "content": "Dersom det organet som behandler en sak etter loven her, anser det som nødvendig for opplysning av saken, kan organet pålegge følgende organer å utlevere, uten hinder av taushetsplikt, opplysninger om utlendinger eller andre loven gjelder for:\na. barnevernsmyndighetene\nb. kommunene\nc. Statens lånekasse for utdanning\nd. arbeids- og velferdsforvaltningen\ne. skattemyndighetene\nf. politiet\ng. folkeregistermyndigheten\nh. fylkeskommunene\ni. universiteter og offentlige høyskoler\nj. frittstående skoler og private høyskoler\nk. Direktoratet for høyere utdanning og kompetanse\nKongen skal i forskrift gi nærmere regler om hvilke organer som kan be om opplysninger etter første ledd, i hvilke sakstyper det kan innhentes opplysninger, hvem det kan innhentes opplysninger om og hvilke opplysninger som kan innhentes.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 24 juni 2011 nr. 30 (ikr. 1 jan 2012 iflg. res. 16 des 2011 nr. 1252), 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), 27 mai 2016 nr. 14 (ikr. 1 jan 2017 iflg. res. 27 mai 2016 nr. 531), 9 des 2016 nr. 88 (ikr. 1 okt 2017 iflg. res. 9 juni 2017 nr. 718), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 25 mars 2022 nr. 16 (i kraft 1 juni 2022 iflg. res. 20 mai 2022 nr. 886).",
      "metadata": {
        "source": "lovdata",
        "source_node_id": "PARAGRAF_84",
        "source_heading": "§ 84."
      }
    },
    {
      "provision_ref": "84 a",
      "section": "84 a",
      "title": "Utlevering av opplysninger til politiet",
      "content": "Utlendingsmyndighetene skal uten hinder av taushetsplikt utlevere opplysninger til politiet når det er nødvendig for politiets oppgaver etter loven her eller grenseloven kapittel 3.\nNår det er nødvendig for politimessige formål som nevnt i politiregisterloven § 2 nr. 13 eller for kvalitetskontroll av opplysninger i politiets registre, kan utlendingsmyndighetene uten hinder av taushetsplikt utlevere følgende personopplysninger til politiet:\na. navn og eventuelle alias\nb. kjønn\nc. DUF-nummer, D-nummer og fødselsnummer\nd. fødselsdato og fødested\ne. familie- og personrelasjoner\nf. statsborgerskap\ng. bosted i Norge\nh. bosted i tidligere oppholdsland\ni. reise- og identitetsdokumenter\nj. oppholdsstatus\nk. kontaktinformasjon\nl. språk\nm. nummer og utløpsdato på kort utstedt av utlendingsmyndighetene.\nUtlendingsmyndighetene kan uten hinder av taushetsplikt utlevere andre personopplysninger enn de som er nevnt i annet ledd til politiet når det er nødvendig til forebygging og etterforskning av brudd på utlendingsloven eller andre lovbrudd som kan medføre høyere straff enn fengsel i seks måneder.\nUtlevering av opplysninger etter første og annet ledd kan skje i form av direkte søk.\nKongen kan i forskrift gi nærmere regler om utlevering av opplysninger etter denne bestemmelsen.\n0 Tilføyd ved lov 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), opphevet ved lov 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), tilføyd ved lov 12 juni 2020 nr. 65 (ikr. 1 juni 2021 iflg. res. 21 mai 2021 nr. 1564), endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_84a",
        "source_heading": "§ 84 a."
      }
    },
    {
      "provision_ref": "84 b",
      "section": "84 b",
      "title": "Opplysningsplikt og unntak fra taushetsplikt for opplysninger om beboere i mottak og omsorgssentre mv.",
      "content": "Ansatte som utfører arbeid eller tjeneste i mottak, skal etter anmodning gi utlendingsmyndighetene opplysninger om en beboer til bruk i sak etter loven her, herunder iverksetting av vedtak som pålegger en utreiseplikt, jf. § 90. De ansatte har adgang til å gi opplysninger om beboeren på eget initiativ. Opplysninger etter første og annet punktum kan gis uten hinder av reglene om taushetsplikt i forvaltningsloven §§ 13 flg.\nFor beboere som er enslige, mindreårige asylsøkere, kan utlendingsmyndighetene ikke anmode ansatte som nevnt i første ledd, og ansatte i omsorgssentre for enslige mindreårige asylsøkere og barnevernsinstitusjoner, jf. barnevernsloven kapittel 10 og 11, om opplysninger etter første ledd.\nPolitiet skal uten hinder av taushetsplikt og etter skriftlig anmodning til mottak, omsorgssenter som nevnt i annet ledd eller Utlendingsdirektoratet få utlevert følgende opplysninger når det er nødvendig for politiets oppgaver etter utlendingsloven eller for politimessige formål som nevnt i politiregisterloven § 2 nr. 13:\na. navn, fødselsdato og nasjonalitet til nåværende og tidligere beboere i asylmottak eller omsorgssenter\nb. dato for når beboere har flyttet til eller fra mottaket eller omsorgssenteret\nc. varigheten av eventuelle permisjoner fra mottaket eller omsorgssenteret\nd. nytt bosted.\nKongen kan gi forskrift om hvilke opplysninger som skal gis etter første ledd, om fremgangsmåten for innhenting av opplysninger etter første og tredje ledd, og den videre behandling av de innhentede opplysninger.\n0 Tilføyd ved lov 9 jan 2015 nr. 2 (ikr. 1 juni 2015 iflg. res. 22 mai 2015 nr. 527), endret ved lover 20 apr 2018 nr. 11 (ikr. 20 apr 2018 iflg. res. 20 apr 2018 nr. 592), 18 juni 2021 nr. 97 (i kraft 1 jan 2023 iflg. res. 14 okt 2022 nr. 1739), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_84b",
        "source_heading": "§ 84 b."
      }
    },
    {
      "provision_ref": "85",
      "section": "85",
      "title": "Vandelsopplysninger i sak om familieinnvandring, jf. § 40 femte og sjette ledd og § 48",
      "content": "Politiet kan som ledd i forberedelsen av en sak som nevnt i § 40 femte eller sjette ledd eller § 48 benytte vandelsopplysninger om referansepersonen eller den referansepersonen har fått familieetablering med, når søkeren er referansepersonens særkullsbarn.\nDersom politiet har vandelsopplysninger av betydning for om oppholdstillatelse skal nektes etter § 40 femte eller sjette ledd, kan det gis en uttalelse om dette til det organet som avgjør saken.\nKongen kan gi nærmer regler i forskrift om hvilke vandelsopplysninger som skal gis til det organet som avgjør saken, og om utformingen av politiets uttalelse for øvrig.\n0 Endret ved lover 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711).",
      "metadata": {
        "source": "lovdata",
        "source_node_id": "PARAGRAF_85",
        "source_heading": "§ 85."
      }
    },
    {
      "provision_ref": "85 a",
      "section": "85 a",
      "title": "Vandelsopplysninger mv. i sak om utestengelse fra au pair-ordningen",
      "content": "Dersom politiet har opplysninger av betydning for om en vertsfamilie skal utestenges fra au pair-ordningen etter § 27 b annet ledd, skal det gis en uttalelse om dette til det organet som avgjør saken, med mindre dette kan skade arbeidet med kriminalitetsbekjempelse.\n0 Tilføyd ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098). Oppheves ved lov 20 juni 2025 nr. 84 (i kraft 15 mars 2027 iflg. endringsloven del III nr. 2).",
      "metadata": {
        "source": "lovdata",
        "source_node_id": "PARAGRAF_85a",
        "source_heading": "§ 85 a."
      }
    },
    {
      "provision_ref": "86",
      "section": "86",
      "title": "Vandelsopplysninger i sak om visum, jf. § 10 fjerde ledd",
      "content": "Dersom Utlendingsdirektoratet eller Utlendingsnemnda finner at det er særlig grunn til å undersøke referansepersonens vandel for å avgjøre om visum skal nektes etter § 10 fjerde ledd, kan det innhentes uttalelse fra politiet om forhold av betydning for å bedømme dette.\nKongen kan gi nærmere regler i forskrift om hvilke vandelsopplysninger som skal gis til Utlendingsdirektoratet eller Utlendingsnemnda etter første ledd, og om utformingen av politiets uttalelse for øvrig.\n0 Endret ved lov 22 juni 2012 nr. 51 (ikr. 23 juni 2012 iflg. res. 22 juni 2012 nr. 577).",
      "metadata": {
        "source": "lovdata",
        "source_node_id": "PARAGRAF_86",
        "source_heading": "§ 86."
      }
    },
    {
      "provision_ref": "86 a",
      "section": "86 a",
      "title": "(Opphevet)",
      "content": "0 Tilføyd ved lov 15 des 2017 nr. 108 (ikr. 1 jan 2018 iflg. res. 15 des 2017 nr. 2045), opphevet ved lov 11 juni 2021 nr. 79 (ikr. 1 jan 2022 iflg. res. 3 sep 2021 nr. 2653).",
      "metadata": {
        "source": "lovdata",
        "source_node_id": "PARAGRAF_86a",
        "source_heading": "§ 86 a."
      }
    },
    {
      "provision_ref": "87",
      "section": "87",
      "title": "DNA-analyse",
      "content": "Når det i en sak etter loven her er nødvendig å fastslå om det eksisterer en familierelasjon, kan utlendingsmyndighetene pålegge parten og det antatte familiemedlemmet avleggelse av biologisk prøve for DNA-analyse. Det er et vilkår at de øvrige opplysningene i saken ikke gir grunnlag for med rimelig sikkerhet å fastslå familierelasjonen.\nUtlendingsmyndighetene har ikke adgang til å innhente DNA ved bruk av tvang. Ved ileggelse av pålegg som nevnt i første ledd, skal utlendingsmyndighetene informere om at manglende etterkommelse må forventes å få betydning for avgjørelsen av saken med mindre det finnes særlige grunner til å frafalle pålegget.\nOpplysninger og materiale knyttet til DNA-analysen skal slettes og tilintetgjøres så snart som mulig etter at familierelasjonen er bekreftet eller avkreftet.\nKongen kan gi utfyllende bestemmelser i forskrift.\n0 Endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_87",
        "source_heading": "§ 87."
      }
    },
    {
      "provision_ref": "88",
      "section": "88",
      "title": "Aldersundersøkelse",
      "content": "Dersom det i en sak om asyl eller i en sak om oppholdstillatelse for et familiemedlem ikke er mulig å fastslå med rimelig sikkerhet om utlendingen er over eller under 18 år, kan utlendingen anmodes om å la seg undersøke for å klargjøre alderen. Resultatet av undersøkelsen skal vurderes i forhold til de øvrige opplysningene i saken.\nAvslår utlendingen å la seg undersøke, skal utlendingen gjøres oppmerksom på at dette kan få betydning for vurderingen av saken.\nKongen kan i forskrift gi nærmere regler om gjennomføringen av aldersundersøkelser.",
      "metadata": {
        "source": "lovdata",
        "source_node_id": "PARAGRAF_88",
        "source_heading": "§ 88."
      }
    },
    {
      "provision_ref": "89",
      "section": "89",
      "title": "Gebyr",
      "content": "Kongen kan i forskrift gi regler om at det skal tas gebyr for å behandle søknader etter denne loven, med unntak for søknader om beskyttelse etter kapittel 4. Kongen kan også gi regler om gebyr for utstedelse av nytt standardisert oppholdskort eller kort som dokumenterer andre typer tillatelser eller rettigheter enn oppholdstillatelse, selv om dette ikke utstedes på bakgrunn av en søknad om fornyet tillatelse eller rettighet.\n0 Endret ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_89",
        "source_heading": "§ 89."
      }
    },
    {
      "provision_ref": "90",
      "section": "90",
      "title": "Utreiseplikt",
      "content": "Vedtak som pålegger en utreiseplikt, innebærer at utlendingen skal forlate riket eller Schengen- og EU-området.\nDersom utlendingen pålegges utreiseplikt fra Schengen- og EU-området, skal utreise skje til\na. utlendingens opprinnelsesland,\nb. et transittland i samsvar med fellesskapsavtaler eller bilaterale avtaler om tilbaketaking eller andre ordninger, eller\nc. et annet tredjeland etter utlendingens ønske, og som vil ta imot vedkommende.\nUtreise kan likevel skje til et annet land, dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.\nKongen kan gi nærmere regler i forskrift om utreiseplikt og hvilket land utreise skal skje til.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 nov 2015 nr. 94, 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 11 juni 2021 nr. 72 (i kraft 1 jan 2023 iflg. res. 16 des 2022 nr. 2254), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90",
        "source_heading": "§ 90."
      }
    },
    {
      "provision_ref": "90 a",
      "section": "90 a",
      "title": "Utreisefrist",
      "content": "Utlendingen skal gis en frist på mellom sju og tretti dager til å overholde utreiseplikten. Dersom det anses nødvendig, kan det settes en lengre frist. Det kan settes en kortere frist enn sju dager eller unnlates å gi en utreisefrist når\na. det er konkrete holdepunkter for å anta at utlendingen vil unndra seg iverksettingen av vedtaket, jf. § 106 d\nb. en søknad er avslått som åpenbart grunnløs eller som følge av vesentlig uriktige eller åpenbart villedende opplysninger\nc. utlendingen er funnet å utgjøre en trussel mot offentlig orden\nd. utlendingen omfattes av § 32\ne. utlendingen bortvises eller utvises ved Schengenyttergrensen\nf. utlendingen utvises etter § 66 første ledd bokstav b, c, e eller g, § 66 annet ledd, § 67 eller § 68\ng. utlendingen er pågrepet ved indre Schengen-grense og bortvist, og besluttes overført i samsvar med prosedyren som fremgår av grenseforordningen artikkel 23a, jf. grenseloven § 8 første ledd nr. 1.\nKongen kan gi nærmere regler i forskrift om fastsettelse av utreisefrist.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602), endret ved lov 20 juni 2025 nr. 85 (i kraft 12 okt 2025 iflg. res. 19 sep 2025 nr. 1877).",
      "metadata": {
        "source": "lovdata",
        "source_node_id": "PARAGRAF_90a",
        "source_heading": "§ 90 a."
      }
    },
    {
      "provision_ref": "90 b",
      "section": "90 b",
      "title": "Utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat",
      "content": "Før utlendingsmyndighetene pålegger en utlending som har oppholdstillatelse eller annet grunnlag for opphold i en Schengen- eller EU-medlemsstat, en utreiseplikt fra Schengen- og EU-området, skal utlendingen gis mulighet til å begi seg til denne medlemsstaten ved at utlendingsmyndighetene pålegger vedkommende å forlate riket umiddelbart. Dette gjelder likevel ikke dersom hensynet til nasjonal sikkerhet eller offentlig orden påkrever utreise fra Schengen- og EU-området.\nPlikten til å gi utlendingen en mulighet til å begi seg til den medlemsstaten vedkommende har lovlig opphold i etter første ledd, gjelder ikke dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.\nKongen kan gi nærmere regler i forskrift om utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90b",
        "source_heading": "§ 90 b."
      }
    },
    {
      "provision_ref": "90 c",
      "section": "90 c",
      "title": "Tidspunktet for iverksetting av vedtak",
      "content": "Vedtak om bortvisning eller utvisning av en utlending som ikke har oppholdstillatelse eller oppholdsrett etter kapittel 13, eller en nordisk borger som ikke har hatt opphold i riket i mer enn tre måneder, kan iverksettes straks. Det samme gjelder vedtak om bortvisning eller utvisning av en utlending med oppholdsrett etter § 111.\nVedtak om avslag på søknad om første gangs oppholdstillatelse eller søknad om fornyet oppholdstillatelse fremsatt etter utløpet av fristen i § 61 sjette eller sjuende ledd, kan iverksettes før det er endelig dersom utlendingen har fått mulighet til å fremsette klage. Slikt vedtak kan tidligst iverksettes 48 timer etter at meldingen om vedtaket har kommet frem til utlendingen. Dersom søknaden anses åpenbart grunnløs, kan vedtaket likevel iverksettes så snart fristen for å begjære utsatt iverksetting er utløpt, og Utlendingsdirektoratet har tatt stilling til en eventuell begjæring.\nVedtak om å nekte realitetsbehandling etter § 32 første ledd bokstav a, c eller d eller femte ledd, kan iverksettes straks. Dersom det ikke er åpenbart at søknaden bør nektes realitetsbehandlet, skal utlendingen gis en frist til å begjære utsatt iverksetting. Vedtaket kan ikke iverksettes før denne fristen er utløpt, eller Utlendingsdirektoratet har tatt stilling til begjæringen. Er søknaden nektet realitetsbehandlet etter § 32 første ledd bokstav b, jf. fjerde ledd, og utlendingen har begjært utsatt iverksetting, kan vedtaket ikke iverksettes før Utlendingsnemnda har tatt stilling til begjæringen eller behandlet klagen på vedtaket.\nVedtak om avslag på søknad om fornyet oppholdstillatelse eller permanent oppholdstillatelse fremsatt innen utløpet av fristen i § 61 sjette eller sjuende ledd, kan ikke iverksettes før det er endelig. Tilsvarende gjelder vedtak om tilbakekall etter § 63 og vedtak om utvisning av en utlending som har oppholdstillatelse, eller en nordisk borger som har hatt opphold i riket i mer enn tre måneder. Dersom det er sannsynlig at utlendingen vil begå en straffbar handling overfor eller forfølge en annen person eller på annet vis alvorlig krenke en annen persons fred, kan vedtaket iverksettes på et tidligere tidspunkt enn det som følger av første og annet punktum.\nPåberoper en utlending seg rett til beskyttelse, jf. § 28, eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom\na. søknaden om opphold er nektet realitetsbehandlet i medhold av § 32\nb. søkeren tidligere har fått avslag på søknad om beskyttelse i et annet land, eller\nc. vilkårene for opphold etter §§ 28 eller 73 åpenbart ikke er oppfylt.\nDersom en utlending påberoper seg omstendigheter som nevnt i § 28 på tidspunktet for iverksetting av et vedtak som pålegger en utreiseplikt, jf. § 90, og det ikke fremgår at det allerede er tatt standpunkt til de påberopte forholdene, skal politiet forelegge spørsmålet om utsatt iverksetting for den myndigheten som har truffet vedtaket.\nBeslutninger som gjelder iverksetting, regnes ikke som enkeltvedtak etter forvaltningsloven § 2 første ledd bokstav b.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90c",
        "source_heading": "§ 90 c."
      }
    },
    {
      "provision_ref": "90 d",
      "section": "90 d",
      "title": "Instruksjonsadgang om utsatt iverksetting",
      "content": "Utlendingsnemnda kan instruere politiet om å utsette iverksettingen av vedtak fra nemnda som pålegger en utreiseplikt, jf. § 90. Det samme gjelder vedtak fra direktoratet som pålegger en utreiseplikt, jf. § 90, på nemndas saksområde.\nUtlendingsdirektoratet kan instruere politiet om å utsette iverksettingen av vedtak fra direktoratet som pålegger en utreiseplikt, jf. § 90.\nDepartementet kan instruere Utlendingsdirektoratet og Utlendingsnemnda om å utsette iverksettingen av en bestemt type vedtak som pålegger en utreiseplikt, jf. § 90, i påvente av endringer i lov eller forskrift.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90d",
        "source_heading": "§ 90 d."
      }
    },
    {
      "provision_ref": "90 e",
      "section": "90 e",
      "title": "Uttransportering",
      "content": "Politiet kan uttransportere en utlending som er pålagt en utreiseplikt, dersom utlendingen ikke overholder utreisefristen, utreisefrist ikke er gitt, eller det er konkrete holdepunkter for å anta at utlendingen ikke vil overholde utreisefristen. Politiet kan ikke med tvang uttransportere en utlending som er pålagt utreiseplikt fra riket etter § 90 b.\nUttransportering skal skje til det området som følger av vedtaket, jf. § 90.\nUtlendinger som ikke har gyldig reisedokument, har plikt til å skaffe seg dette.\nTvungen utsendelse av en enslig mindreårig skal bare skje til et familiemedlem, en utnevnt verge eller til et annet forsvarlig omsorgstilbud.\nKongen kan gi forskrift om uttransportering av utlendinger som er pålagt en utreiseplikt.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90e",
        "source_heading": "§ 90 e."
      }
    },
    {
      "provision_ref": "90 f",
      "section": "90 f",
      "title": "Registrering i SIS",
      "content": "Melding om retur, jf. returforordningen artikkel 3, skal registreres i SIS etter reglene i returforordningen, jf. SIS-loven § 1 nr. 3, dersom det treffes et vedtak som pålegger en utreiseplikt fra Schengen- og EU-området, jf. § 90.\nMelding om nektet innreise og opphold, jf. grensekontrollforordningen artikkel 24, skal registreres i SIS etter reglene i grensekontrollforordningen, jf. SIS-loven § 1 nr. 2, dersom\na. det treffes et vedtak som innebærer nektelse av innreise og opphold fordi utlendingen anses for å utgjøre en trussel mot offentlig orden, offentlig sikkerhet eller nasjonal sikkerhet\nb. det treffes et vedtak om utvisning som pålegger en utreiseplikt fra Schengen- og EU-området, jf. § 90.\nDersom et vedtak som nevnt i første og annet ledd gjelder en utlending med gyldig oppholdstillatelse eller gyldig visum for langvarig opphold utstedt av en Schengen- eller EU-medlemsstat, skal det gjennomføres konsultasjon, jf. returforordningen artikkel 10 og grensekontrollforordningen artikkel 28, før det kan registreres en melding i SIS. Medlemsstaten utlendingen har lovlig opphold i, skal da vurdere om det er grunnlag for tilbakekall. Dersom utlendingens lovlige opphold opprettholdes, skal det ikke registreres melding i SIS.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90f",
        "source_heading": "§ 90 f."
      }
    },
    {
      "provision_ref": "90 g",
      "section": "90 g",
      "title": "Stønad i forbindelse med retur og tilbakevending",
      "content": "Det kan gis stønad til en utlending i forbindelse med retur eller tilbakevending.\nKongen kan gi forskrift om tilskuddsordninger og vilkår for å motta stønad, og om at klager på avslag på søknader om stønad skal behandles av Utlendingsnemnda eller et annet klageorgan.\nKongen kan gi forskrift om at bestemmelsene i § 78 kan fravikes ved behandling av klager på avslag om stønad etter første ledd, og om at Utlendingsnemndas direktør gis myndighet til å avgjøre hvordan de aktuelle sakene skal behandles og avgjøres.\n0 Tilføyd ved lov 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), endret ved lov 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 4 april 2025 nr. 7 (i kraft 2 juni 2025 iflg. res. 4 april 2025 nr. 602, tidligere § 90a), 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_90g",
        "source_heading": "§ 90 g."
      }
    },
    {
      "provision_ref": "91",
      "section": "91",
      "title": "Ansvar for utgifter mv.",
      "content": "En utlending som i medhold av loven uttransporteres, plikter å betale utgiftene ved sin egen utreise. Utlendingen skal også betale utgifter til vakthold når dette er nødvendig fordi det er grunn til å frykte at utlendingen vil motsette seg retur eller oppføre seg truende eller farlig i forbindelse med utreisen. Kravet er tvangsgrunnlag for utlegg.\nEr det stilt garanti for utgifter etter første ledd, kan utgiftene kreves dekket av garantisten. Kravet er tvangsgrunnlag for utlegg.\nNår en utlending som er kommet med sjøfartøy eller luftfartøy, eller som er brakt til riket av en transportør som utfører yrkesmessig landtransport av personer, blir bortvist, plikter transportmiddelets eier eller leier enten å ta utlendingen om bord igjen, på annen måte bringe utlendingen ut av riket, eller dekke utgifter som måtte bli påført det offentlige ved at utlendingen uttransporteres. På samme måte foreligger det en plikt til å ta om bord mannskap og dekke utgifter til eskorte av utlendingen ut av riket når politiet finner dette nødvendig. Tilsvarende ansvar som transportmiddelets eier eller leier har etter dette leddet, gjelder for transportmiddelets fører eller agent i riket.\nTredje ledd gjelder tilsvarende ved utvisning som reaksjon på overtredelse av lovens regler om innreise og ved uttransportering av en utlending som nektes innreise til riket på grunn av et fortsatt gjeldende utvisningsvedtak.\nTredje ledd gjelder tilsvarende for sjøfolk om bord på sjøfartøy som har forlatt fartøyet i strid med § 16 første ledd. Ansvaret omfatter da også utgifter som måtte bli påført det offentlige i inntil tre måneder ved utlendingens opphold i riket.\nFor utenlandsk blindpassasjer gjelder tredje og femte ledd tilsvarende, uten hensyn til om utlendingen har forlatt fartøyet i strid med § 16 første ledd.\nDersom utgiftene ved at utlendingen uttransporteres ikke dekkes etter første til femte ledd, dekkes de av staten.\nAnsvaret etter tredje, fjerde, femte og sjette ledd gjelder ikke ved innreise over indre Schengengrense.\nBestemmelsen gjelder ikke for utlendinger som overføres fra Norge til et annet land i henhold til Dublin III-forordningen, jf. § 32 fjerde ledd.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_91",
        "source_heading": "§ 91."
      }
    },
    {
      "provision_ref": "92",
      "section": "92",
      "title": "Rettshjelp",
      "content": "I saker om bortvisning, utvisning, tilbakekall av tillatelse eller tilbakekall av oppholdsdokument, jf. § 120, har utlendingen rett til fritt rettsråd uten behovsprøving. Det gjelder likevel ikke i utvisningssaker i henhold til § 66 første ledd bokstav b og c, § 67 første ledd bokstav a, b, c og f, § 68 første ledd bokstav a og b og § 122, med mindre annet er fastsatt i forskrift, jf. sjuende ledd bokstav b.\nEn utlending som søker oppholdstillatelse etter § 28, eller påberoper seg vernet mot utsendelse etter § 73, har rett til fritt rettsråd uten behovsprøving ved negativt vedtak fattet av Utlendingsdirektoratet. Dette gjelder likevel ikke der utlendingen klager over bare å ha fått oppholdstillatelse etter § 38. Ved søknader fra enslige mindreårige asylsøkere eller hvor utelukkelse etter § 31 kan bli utfallet, gis det fritt rettsråd uten behovsprøving også i forbindelse med saksbehandlingen i Utlendingsdirektoratet.\nI sak som nevnt i § 76 tredje ledd har utlendingen rett til fritt rettsråd uten behovsprøving. I sak som nevnt i § 79 annet ledd har utlendingen rett til fri sakførsel.\nRetten skal oppnevne en prosessfullmektig når den prøver spørsmålet om internering etter § 106. Det skal så vidt mulig oppnevnes en prosessfullmektig straks det er klart at en pågrepet utlending ikke vil bli løslatt, uttransportert eller fremstilt for internering etter § 106 innen utløpet av den andre dagen etter pågripelsen. Retten skal også oppnevne en prosessfullmektig når den prøver spørsmålet om beslag eller pålegg etter § 104 annet ledd og § 105 annet ledd, med mindre det ville medføre særlig ulempe eller tidsspille, eller retten finner det ubetenkelig å unnlate å oppnevne prosessfullmektig. En utlending som blir pågrepet eller internert har rett til ukontrollert skriftlig og muntlig samkvem med sin prosessfullmektig. Oppnevningen faller bort når retten bestemmer det.\nRetten skal av eget tiltak og uten behovsprøving gi bevilling til fri sakførsel når prosessfullmektig oppnevnes etter fjerde ledd.\nI de tilfellene det er ytet fri sakførsel eller fritt rettsråd uten behovsprøving, kan det offentliges utgifter i forbindelse med rettshjelpen kreves helt eller delvis erstattet dersom utlendingen har økonomisk evne til det.\nKongen kan gi nærmere regler i forskrift om blant annet\na. unntak fra retten til fritt rettsråd etter første ledd første punktum og annet ledd første punktum,\nb. at det på nærmere vilkår skal kunne gis rett til fritt rettsråd uten behovsprøving ved utvisning på grunn av ilagt straff eller særreaksjon, eller når det skal avholdes stornemndmøte i Utlendingsnemnda, samt regler til utfylling av bestemmelsene nevnt i bokstav a, herunder regler om rett til fritt rettsråd uten behovsprøving i første instans og om erstatningskrav etter sjette ledd,\nc. at politimesteren eller den politimesteren gir fullmakt på nærmere vilkår skal kunne oppnevne prosessfullmektig i saker om frihetsberøvelse etter § 92 fjerde ledd,\nd. kriteriene for hvem som skal oppnevnes som prosessfullmektig, herunder om utlendingens rett til selv å velge prosessfullmektig, og\ne. adgangen til å bringe politiets beslutning om oppnevning av prosessfullmektig inn for tingretten.\n0 Endret ved lover 19 juni 2009 nr. 38 (ikr. 1 jan 2010 iflg. res. 30 okt 2009 nr. 1324), 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 17 des 2010 nr. 87 (ikr. 1 jan 2011 iflg. res. 17 des 2010 nr. 1608), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 73 (i kraft 1 juni 2022 iflg. res. 18 feb 2022 nr. 268), 29 nov 2024 nr. 72 (i kraft 29 nov 2024 iflg. res. 29 nov 2024 nr. 2892). Endres ved lov 20 juni 2025 nr. 82 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_92",
        "source_heading": "§ 92."
      }
    },
    {
      "provision_ref": "93",
      "section": "93",
      "title": "Tidspunkt for fremsettelse av søknad om beskyttelse. Opplysning av saken",
      "content": "En søknad om beskyttelse etter § 28 skal fremsettes for politiet uten ugrunnet opphold. Pass eller annet reisedokument utlendingen er i besittelse av, skal innleveres sammen med søknaden.\nDersom omstendigheter som nevnt i § 28 inntreffer først etter utlendingens innreise i riket, skal søknad fremsettes uten ugrunnet opphold etter at utlendingen ble klar over omstendighetene.\nDen som registrerer søknaden, tar fotografi og fingeravtrykk av utlendingen, jf. § 100 første ledd bokstav b. Når det anses nødvendig, kan det tas kopi av dokumenter utlendingen er i besittelse av.\nSøkeren plikter å gjøre sitt beste for å fremlegge nødvendig dokumentasjon og medvirke til innhentingen av nødvendige opplysninger. For dette formålet kan søkeren pålegges å være tilgjengelig på et nærmere angitt sted. Utlendingsmyndighetene har et selvstendig ansvar for å innhente nødvendige og tilgjengelige opplysninger før avgjørelsen blir truffet, jf. forvaltningsloven § 17 første ledd.\nKongen kan gi nærmere regler i forskrift om gjennomføringen av saksbehandlingen.\n0 Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_93",
        "source_heading": "§ 93."
      }
    },
    {
      "provision_ref": "94",
      "section": "94",
      "title": "Søkerens rettsstilling under behandlingen av søknaden",
      "content": "Søkeren kan gis rett til å ta arbeid inntil søknaden er avgjort. Det er en forutsetning for tillatelsen at følgende vilkår er oppfylt:\na. det er gjennomført asylintervju av søkeren,\nb. det er ikke tvil om søkerens identitet, og\nc. det er ikke sannsynlig at et vedtak om bortvisning vil kunne iverksettes før utlendingen har oppholdt seg i riket i seks måneder, eller at det vil bli fremmet tilbaketakelsesbegjæring overfor et annet land.\nDet kan gjøres unntak fra kravet om gjennomført asylintervju i første ledd bokstav a dersom det er høy sannsynlighet for at søkeren vil få oppholdstillatelse etter § 28.\nEr en søknad om beskyttelse avslått i første instans, gjelder en tillatelse gitt etter første ledd fortsatt dersom vedtaket er påklaget og gitt utsatt iverksetting. En klager som ikke allerede har tillatelse etter første ledd, kan etter anmodning gis slik tillatelse forutsatt at vilkårene i første ledd er oppfylt, og vedtaket er gitt utsatt iverksetting.\nKongen kan i forskrift gi nærmere regler om varigheten av tillatelser til å ta arbeid etter første ledd og om tillatelser etter at det foreligger et avslag på søknaden i første instans.\nTillatelser etter første og tredje ledd gis av Utlendingsdirektoratet, som også kan gi politiet myndighet til å gi slike tillatelser. Forvaltningsloven kapittel IV til VI om saksforberedelse, vedtak og klage gjelder ikke for vedtak om slike tillatelser.\n0 Endret ved lover 19 juni 2009 nr. 38 (ikr. 1 jan 2010 iflg. res. 30 okt 2009 nr. 1324), 15 des 2017 nr. 108 (ikr. 1 jan 2018 iflg. res. 15 des 2017 nr. 2045), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).",
      "metadata": {
        "source": "lovdata",
        "source_node_id": "PARAGRAF_94",
        "source_heading": "§ 94."
      }
    },
    {
      "provision_ref": "94 a",
      "section": "94 a",
      "title": "Klagefrist ved åpenbart grunnløse asylsøknader",
      "content": "Dersom Utlendingsdirektoratet ved behandlingen av en søknad om beskyttelse anser det som åpenbart at vilkårene i §§ 28 og 73 ikke er oppfylt, er fristen for å klage én uke fra det tidspunktet underretning om vedtaket er kommet frem til vedkommende part. For øvrig gjelder reglene i forvaltningsloven § 29 annet til fjerde ledd.\n0 Tilføyd ved lov 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005, se denne for overgangsbestemmelse).",
      "metadata": {
        "source": "lovdata",
        "source_node_id": "PARAGRAF_94a",
        "source_heading": "§ 94 a."
      }
    },
    {
      "provision_ref": "95",
      "section": "95",
      "title": "Innkvartering ved søknad om beskyttelse",
      "content": "En utlending som søker beskyttelse, skal gis tilbud om innkvartering. En utlending som har fått avslag på søknad om beskyttelse, kan gis tilbud om innkvartering i påvente av utreise.\nUtlendingsdirektoratet har omsorgen for enslige mindreårige som bor i asylmottak. Asylmottaket ved driftsoperatøren kan utøve omsorgen på vegne av Utlendingsdirektoratet.\nStatsforvalteren skal føre tilsyn med at omsorgen for enslige mindreårige som bor i asylmottak, utøves i samsvar med denne loven og forskrifter til loven. Dersom tilsynet avdekker forhold som er i strid med denne loven eller forskrifter til loven, kan statsforvalteren gi pålegg til Utlendingsdirektoratet eller driftsoperatøren om å rette forholdet eller nedlegge driften. Statens helsetilsyn har det overordnede faglige ansvaret for tilsynet og er klageinstans for vedtak som fattes av statsforvalteren. Statsforvalteren og Statens helsetilsyn kan kreve at Utlendingsdirektoratet og driftsoperatøren uten hinder av taushetsplikt gir de opplysningene og den tilgangen som er nødvendig for å utføre tilsynsoppgavene.\nKongen kan gi forskrift om innkvarteringsordninger, blant annet om tildeling og bortfall av botilbud, innkvartering av og omsorg til enslige mindreårige som bor i asylmottak, stønad til beboere i asylmottak, og om tilsyn etter tredje ledd.\nForvaltningsloven §§ 24 og 25 om begrunnelse og §§ 28 til 34 om klage gjelder ikke for utlendingsmyndighetenes vedtak om tildeling av botilbud og overføring til nytt innkvarteringssted. Forvaltningsloven §§ 28 til 34 om klage gjelder ikke for utlendingsmyndighetenes vedtak om bortfall av botilbud.\n0 Endret ved lover 6 nov 2020 nr. 127 (ikr. 1 jan 2021 iflg. res. 6 nov 2020 nr. 2247), 11 mai 2021 nr. 36 (ikr. 1 juli 2021 iflg. res. 11 mai 2021 nr. 1472), 25 mars 2022 nr. 16 (i kraft 1 mai 2022 iflg. res. 8 april 2022 nr. 549), 17 juni 2022 nr. 61 (i kraft 1 juli 2022 iflg. res. 17 juni 2022 nr. 1066).",
      "metadata": {
        "source": "lovdata",
        "source_node_id": "PARAGRAF_95",
        "source_heading": "§ 95."
      }
    },
    {
      "provision_ref": "95 a",
      "section": "95 a",
      "title": "Midlertidige forskrifter om at kommunen skal sørge for innkvartering",
      "content": "Dersom det i en krisesituasjon med høye ankomster av asylsøkere er nødvendig for å kunne gi tilbud om innkvartering etter lovens § 95, kan Kongen i statsråd gi midlertidig forskrift om at kommuner skal sørge for innkvarteringstilbud for asylsøkere.\nForskrift etter første ledd kan gjelde i inntil seks måneder. Den kan fornyes for tre måneder av gangen.\nI forskrift etter første ledd kan det også gis bestemmelser om rekvirering av bruksrett eller annen særlig rådighet over fast eiendom for innkvarteringsformål.\n0 Tilføyd ved lov 21 juni 2024 nr. 50 (i kraft 1 juli 2024 iflg. res. 21. juni 2024 nr. 1105). Oppheves ved lov 21 juni 2024 nr. 50 (i kraft 1 juli 2026).",
      "metadata": {
        "source": "lovdata",
        "source_node_id": "PARAGRAF_95a",
        "source_heading": "§ 95 a."
      }
    },
    {
      "provision_ref": "96",
      "section": "96",
      "title": "Tvangsfullbyrdelse i saker om innkvartering",
      "content": "Utlendingsmyndighetenes vedtak om overføring til nytt innkvarteringssted, kommunebosetting eller bortfall av botilbud er særlig tvangsgrunnlag for fullbyrdelse etter tvangsfullbyrdelsesloven kapittel 13.",
      "metadata": {
        "source": "lovdata",
        "source_node_id": "PARAGRAF_96",
        "source_heading": "§ 96."
      }
    },
    {
      "provision_ref": "97",
      "section": "97",
      "title": "Politiattest for ansatte i mottak (barneomsorgsattest)",
      "content": "Den som skal ansettes i mottak, skal legge fram politiattest som nevnt i politiregisterloven § 39 første ledd. Det skal også kreves politiattest som nevnt i første punktum fra andre som skal utføre oppgaver for utlendingsmyndighetene, og som har direkte kontakt med mindreårige som oppholder seg i mottak. Attesten skal ikke være eldre enn tre måneder.\nDen som har vedtatt forelegg eller er dømt for seksuelle overgrep mot mindreårige, er utelukket fra å utføre arbeid i mottak eller oppgaver som omhandlet i første ledd annet punktum. I andre tilfeller må konsekvensene av merknader på politiattesten vurderes konkret.\nKongen kan gi utfyllende forskrifter til bestemmelsen.\n0 Endret ved lov 15 aug 2014 nr. 57 (ikr. 1 sep 2014 iflg. res. 15 aug 2014 nr. 1080).",
      "metadata": {
        "source": "lovdata",
        "source_node_id": "PARAGRAF_97",
        "source_heading": "§ 97."
      }
    },
    {
      "provision_ref": "98",
      "section": "98",
      "title": "Samarbeid med FNs høykommissær for flyktninger. Oversending og utveksling av opplysninger",
      "content": "Norske myndigheter skal samarbeide med FNs høykommissær for flyktninger i samsvar med flyktningkonvensjonen artikkel 35, og skal herunder legge til rette for at FNs høykommissær for flyktninger kan utøve sin plikt til å føre tilsyn med at bestemmelsene i flyktningkonvensjonen overholdes. Uavhengig av reglene om taushetsplikt kan FNs høykommissær for flyktninger gis innsyn i saksdokumentene. I den utstrekning det er nødvendig i forbindelse med innhenting av opplysninger, kan innsyn også gis til en flyktning- eller menneskerettsorganisasjon.\nI den utstrekning Norge er forpliktet til det som deltaker i Schengensamarbeidet, jf. § 9 annet ledd, og Dublin-samarbeidet, jf. § 32 fjerde ledd, kan utlendingsmyndighetene uten hinder av taushetsplikt oversende opplysninger om enkeltpersoner til myndighetene i land som deltar i samarbeidet, som ledd i eller til bruk ved behandlingen av saker om grensekontroll, visum, bortvisning, utvisning, beskyttelse etter reglene i kapittel 4, vern mot utsendelse etter kapittel 9, oppholdstillatelse eller til rettshåndhevelsesformål etter Eurodac II-forordningen artikkel 1 nr. 2, jf. § 101 første ledd. Med oppholdstillatelse menes i denne paragrafen tillatelse av en hvilken som helst art som er utstedt av et land som deltar i Schengensamarbeidet, og som gir rett til opphold på dets territorium. Tillatelse til opphold med sikte på behandling av en søknad om oppholdstillatelse omfattes likevel ikke.\nKongen kan i forskrift gi nærmere regler om hvilke forhold det kan opplyses om, og om vilkår som må være oppfylt før oversendingen kan finne sted. Kongen kan i forskrift også gi nærmere regler for utveksling av opplysninger om enkeltpersoner med andre lands myndigheter i saker om beskyttelse etter reglene i kapittel 4 eller vern mot utsendelse etter reglene i kapittel 9, ut over det som følger av annet ledd.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 8 april 2022 nr. 21 (i kraft 1 juli 2022 iflg. res. 8 april 2022 nr. 560).",
      "metadata": {
        "source": "lovdata",
        "source_node_id": "PARAGRAF_98",
        "source_heading": "§ 98."
      }
    },
    {
      "provision_ref": "13:98 a",
      "chapter": "13",
      "section": "98 a",
      "title": "Anvendelsesområdet for bestemmelsene i dette kapittelet",
      "content": "Bestemmelsene i dette kapittelet gjelder for personer under 18 år (mindreårige) som søker om beskyttelse og som befinner seg i landet uten foreldre eller andre som har foreldreansvaret. Tilsvarende gjelder når de som har foreldreansvaret ikke lenger er i stand til å utøve foreldreansvaret for den mindreårige.\nBestemmelsene i dette kapittelet gjelder tilsvarende for enslige mindreårige som søker om en begrenset oppholdstillatelse etter særskilte ordninger for personer som antas å være utsatt for menneskehandel i medhold av § 38.\nVergemålsloven med tilhørende forskrifter, og bestemmelser om verger i annen lovgivning, gjelder så langt de passer.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98a",
        "source_heading": "§ 98 a."
      }
    },
    {
      "provision_ref": "13:98 b",
      "chapter": "13",
      "section": "98 b",
      "title": "Oppnevning, opplæring mv.",
      "content": "Statsforvalteren skal oppnevne en representant for den mindreårige straks statsforvalteren er blitt kjent med at den mindreårige befinner seg i en situasjon som nevnt i § 98 a. Representanten skal oppnevnes av statsforvalteren i det vergemålsdistriktet hvor den mindreårige har fast opphold.\nStatsforvalteren skal gi representantene i sitt distrikt nødvendig opplæring, veiledning og bistand, og føre tilsyn med representantene i sitt distrikt.\nStatsforvalteren skal gi Utlendingsdirektoratet melding om hvem som er oppnevnt som representant.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98b",
        "source_heading": "§ 98 b."
      }
    },
    {
      "provision_ref": "13:98 c",
      "chapter": "13",
      "section": "98 c",
      "title": "Hvem som kan oppnevnes som representant",
      "content": "Den som oppnevnes som representant, må være egnet for oppdraget og samtykke til oppnevningen. Den mindreåriges ektefelle eller samboer kan ikke være representant.\nDen som oppnevnes som representant, skal legge frem politiattest. I attesten skal det anmerkes om personen er siktet, tiltalt, har vedtatt forelegg eller er dømt for overtredelse av de straffebud som følger av barneomsorgsattesten, jf. politiregisterloven § 39 første ledd. Attesten skal være uttømmende i samsvar med politiregisterloven § 41 nr. 1. Opplysningene fra politiattesten skal inngå i egnethetsvurderingen etter første ledd første punktum. Haster oppnevningen, kan oppnevningen skje før det er innhentet politiattest.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98c",
        "source_heading": "§ 98 c."
      }
    },
    {
      "provision_ref": "13:98 d",
      "chapter": "13",
      "section": "98 d",
      "title": "Representantens oppgaver",
      "content": "Representanten skal ivareta den mindreåriges interesser i asylsaken og ellers utføre de oppgaver som tilkommer en verge i henhold til annen lovgivning.\nI asylsaken skal representanten blant annet\na. være til stede ved de samtaler myndighetene har med den mindreårige,\nb. bistå den mindreårige ved undersøkelser om identitet, alder mv.,\nc. bistå den mindreårige i forbindelse med oppsporing av foreldre eller andre omsorgspersoner, og\nd. ha kontakt med den mindreåriges advokat og holde seg underrettet om fremdriften i saken.\nRepresentanten skal påse at den mindreåriges omsorgsbehov blir ivaretatt på en tilfredsstillende måte, men representanten har ikke ansvar for den mindreåriges forsørgelse og daglige omsorg.\nRepresentanten skal ved utførelsen av sitt oppdrag ta tilbørlig hensyn til den mindreåriges nasjonale, språklige, religiøse og kulturelle bakgrunn, herunder sikre forsvarlig kommunikasjon med den mindreårige. Kongen kan i forskrift gi nærmere regler om dekning av utgifter til tolk.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98d",
        "source_heading": "§ 98 d."
      }
    },
    {
      "provision_ref": "13:98 e",
      "chapter": "13",
      "section": "98 e",
      "title": "Plikten til å høre den mindreårige",
      "content": "Barn som er fylt 7 år, og yngre barn som er i stand til å danne seg egne synspunkter, skal informeres og gis anledning til å uttale seg før representanten treffer avgjørelse i sak som vedrører barnet. Barnets mening skal tillegges vekt i samsvar med barnets alder og modenhet.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98e",
        "source_heading": "§ 98 e."
      }
    },
    {
      "provision_ref": "13:98 f",
      "chapter": "13",
      "section": "98 f",
      "title": "Godtgjøring for representantoppdraget og dekning av utgifter",
      "content": "Representanten har krav på godtgjøring for arbeidet som representant og har rett til å få dekket nødvendige utgifter i forbindelse med representantoppdraget. Godtgjøring og utgifter dekkes av statsforvalteren i det vergemålsdistrikt hvor den mindreårige har fast opphold.\nKongen kan i forskrift gi nærmere regler om godtgjøring og utgiftsdekning etter første ledd, herunder fastsette en øvre grense for det antall timer som dekkes.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98f",
        "source_heading": "§ 98 f."
      }
    },
    {
      "provision_ref": "13:98 g",
      "chapter": "13",
      "section": "98 g",
      "title": "Opphør av representantoppdraget",
      "content": "Representantens oppdrag opphører når\na. den mindreårige fyller 18 år eller anses å være over 18 år i vedtak fra Utlendingsdirektoratet,\nb. den mindreårige innvilges oppholdstillatelse som danner grunnlag for permanent oppholdstillatelse, og det er oppnevnt verge etter vergemålslovens bestemmelser,\nc. den mindreårige varig forlater landet,\nd. den mindreåriges foreldre eller andre med foreldreansvar kommer til Norge, eller på annen måte blir i stand til å utøve foreldreansvaret, eller\ne. vilkårene for oppnevnelsen for øvrig ikke lenger er til stede.\nEn oppnevnt representant kan med rimelig varsel til statsforvalteren kreve å bli løst fra oppdraget som representant. Statsforvalteren kan frata en oppnevnt representant oppdraget dersom hensynet til den mindreåriges beste tilsier det. Representantens oppdrag opphører ikke før en ny representant er oppnevnt.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98g",
        "source_heading": "§ 98 g."
      }
    },
    {
      "provision_ref": "14:99",
      "chapter": "14",
      "section": "99",
      "title": "Generelt om bruk av tvangsmidler",
      "content": "Et tvangsmiddel kan bare brukes når det er tilstrekkelig grunn til det. Tvangsmiddelet kan ikke brukes når det etter sakens art og forholdene ellers ville være et uforholdsmessig inngrep.\nDet kan anvendes tvangsmidler for å sikre iverksettingen av et vedtak som pålegger en utreiseplikt, jf. § 90. Det samme gjelder under behandlingen av en sak som kan føre til et slikt vedtak, med mindre annet følger av de enkelte bestemmelsene i loven eller i forskrift i medhold av loven.\nForvaltningsloven gjelder ikke for bruk av tvangsmidler i medhold av loven her, med mindre annet er særskilt fastsatt eller følger av forskrift til loven.\n0 Endret ved lover 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_99",
        "source_heading": "§ 99."
      }
    },
    {
      "provision_ref": "14:99 a",
      "chapter": "14",
      "section": "99 a",
      "title": "Anke over kjennelser og beslutninger om tvangsmidler",
      "content": "Ved anke over kjennelse eller beslutning om tvangsmidler etter loven her gjelder bestemmelsene i straffeprosessloven kapittel 26 tilsvarende så langt de passer.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590).",
      "metadata": {
        "source": "lovdata",
        "source_node_id": "PARAGRAF_99a",
        "source_heading": "§ 99 a."
      }
    },
    {
      "provision_ref": "14:100",
      "chapter": "14",
      "section": "100",
      "title": "Biometrisk personinformasjon i form av ansiktsfoto og fingeravtrykk",
      "content": "For identifisering og verifisering av identitet kan det opptas og behandles biometrisk personinformasjon i form av ansiktsfoto og fingeravtrykk av en utlending som\na. ikke kan dokumentere sin identitet, som det er grunn til å mistenke for å oppgi uriktig identitet, eller som ikke medvirker til å klarlegge sin identitet, jf. §§ 21 og 83,\nb. søker om oppholdstillatelse etter loven,\nc. søker om Schengen-visum, jf. § 10, visum av humanitære grunner, jf. § 11, eller nasjonalt visum, jf. § 12,\nd. søker om grenseboerbevis etter avtale mellom Norge og Russland,\ne. er blitt innvilget eller har fått avslag på søknad om oppholdstillatelse etter loven, eller\nf. er bortvist eller utvist, eller som antas å oppholde seg ulovlig i riket.\nOpplysninger i registeret kan utleveres til politiet i forbindelse med etterforskningen av en eller flere handlinger som samlet kan medføre høyere straff enn fengsel i 6 måneder. Ansiktsfoto kan i tillegg utleveres til politiet dersom det er nødvendig for\na. politiets oppgaver etter loven her eller grenseloven kapittel 3,\nb. å finne en savnet person,\nc. å identifisere en død person eller en person som det hører under politiets oppgaver å hjelpe,\nd. å identifisere en person som kan innbringes eller skal pågripes eller anbringes i politiarrest,\ne. forebygging av brudd på utlendingsloven eller andre lovbrudd som kan medføre høyere straff enn fengsel i seks måneder,\nf. kvalitetskontroll av politiets registre, eller\ng. politiets oppgaver etter passloven eller ID-kortloven.\nUtlevering kan skje i form av direkte søk.\nFor behandling av fingeravtrykk i henhold til Dublin-samarbeidet, jf. § 32 fjerde ledd, gjelder reglene i § 101.\nBiometrisk personinformasjon opptatt i medhold av første ledd kan gjenbrukes i forbindelse med registrering av returvedtak og innreiseforbud i SIS i medhold av SIS-loven §§ 7 og 8 og forordningene som nevnt i SIS-loven § 1 nr. 2 og nr. 3, samt artikkel 22 i forordningen om politisamarbeid som nevnt i SIS-loven § 1 nr. 1. Biometrisk personinformasjon opptatt i medhold av første ledd kan også brukes til behandling etter forordning (EU) 2017/2226 artikkel 26, 27 og 35, jf. grenseloven § 8 første ledd nr. 2.\nPolitimesteren eller den politimesteren gir fullmakt, kan avgjøre at fingeravtrykk og ansiktsfoto skal tas med tvang. Utlendingen kan kreve spørsmålet om rettmessigheten av et slikt tvangsinngrep brakt inn for retten. Politiet sørger for at utlendingen blir gjort kjent med denne retten.\nKongen kan i forskrift gi nærmere regler om hvem det skal opptas biometrisk personinformasjon fra og behandlingen av opplysningene.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136), 12 juni 2020 nr. 65 (ikr. 1 juni 2021 iflg. res. 21 mai 2021 nr. 1564), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 18 feb 2022 nr. 6 (i kraft 7 mars 2023 iflg. res. 10 feb 2023 nr. 173), 28 april 2023 nr. 10 (i kraft 14 mars 2025 iflg. res. 14 mars 2025 nr. 446), 21 juni 2024 nr. 47 (i kraft 12 okt 2025 iflg. res. 19 sep 2025 nr. 1876).",
      "metadata": {
        "source": "lovdata",
        "source_node_id": "PARAGRAF_100",
        "source_heading": "§ 100."
      }
    },
    {
      "provision_ref": "14:100 a",
      "chapter": "14",
      "section": "100 a",
      "title": "Innhenting og lagring av biometrisk personinformasjon i standardisert oppholdskort",
      "content": "For utstedelse av standardisert oppholdskort, jf. § 64 a, skal det innhentes og lagres biometrisk personinformasjon i form av ansiktsfoto og fingeravtrykk i oppholdskortet av alle utlendinger over 6 år, med mindre slik biometrisk personinformasjon allerede er opptatt og lagret, jf. § 100. Utlendingen har plikt til å medvirke til opptak av slik biometrisk personinformasjon. Informasjonen lagres elektronisk eller på annen måte i oppholdskortet slik at hensynet til informasjonens ekthet, integritet og konfidensialitet blir ivaretatt.\nKongen kan gi nærmere regler i forskrift om at det kan innhentes og lagres biometrisk personinformasjon i form av ansiktsfoto og fingeravtrykk også i kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet.\nBeslutning om at det skal innhentes og lagres biometrisk personinformasjon som nevnt i første og annet ledd, treffes av Utlendingsdirektoratet, Utlendingsnemnda, Utenriksdepartementet, politiet eller utenriksstasjon.\nDen som oppholdskortet er utstedt til, har rett til innsyn i personopplysninger som er innført i oppholdskortet, herunder den biometriske informasjonen, og kan kreve uriktig informasjon rettet eller slettet. Tilsvarende gjelder for den som har fått utstedt kort med registrert biometrisk personinformasjon etter annet ledd.\nKongen kan i forskrift gi nærmere regler, herunder om tidspunktet for når fingeravtrykk og ansiktsfoto skal opptas og regler om sletting av biometrisk personinformasjon.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), endret ved lov 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136).",
      "metadata": {
        "source": "lovdata",
        "source_node_id": "PARAGRAF_100a",
        "source_heading": "§ 100 a."
      }
    },
    {
      "provision_ref": "14:100 b",
      "chapter": "14",
      "section": "100 b",
      "title": "Innhenting av biometrisk personinformasjon til kontroll mot utlendingsregisteret og mot standardiserte oppholdskort mv.",
      "content": "I forbindelse med kontroll etter § 21 eller grenseloven § 15, eller i forbindelse med behandlingen av en sak etter utlendingsloven, kan politiet, Utlendingsdirektoratet, Utlendingsnemnda, Utenriksdepartementet, utenriksstasjon eller andre med kontrollmyndighet etter § 22 eller grenseloven innhente biometrisk personinformasjon i form av ansiktsfoto og fingeravtrykk til kontroll mot utlendingsregisteret eller mot fremlagt oppholdskort eller annet kort med registrert biometrisk personinformasjon etter § 100 a første og annet ledd. Utlendingen har plikt til å medvirke til opptak av slik biometrisk personinformasjon.\nBestemmelsen i § 100 sjette ledd om opptak av fingeravtrykk og ansiktsfoto med tvang gjelder tilsvarende.\nBiometrisk personinformasjon innhentet i henhold til første ledd skal slettes så snart som mulig etter at utlendingens identitet er verifisert mot utlendingsregisteret, oppholdskortet eller kort med registrert biometrisk personinformasjon etter § 100 a annet ledd.\nBestemmelsene om kassasjon og retting gitt i og i medhold av arkivlova § 6 bokstav b og § 13 er ikke til hinder for sletting etter tredje ledd.\nKongen kan gi nærmere regler i forskrift.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), endret ved lover 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 20 des 2023 nr. 110 (i kraft 24 mai 2024 iflg. res. 24 mai 2024 nr. 811), 21 juni 2024 nr. 47 (i kraft 12 okt 2025 iflg. res. 19 sep 2025 nr. 1876), 20 juni 2025 nr. 96 (i kraft 1 jan 2026 iflg. res. 12 des 2025 nr. 2510).",
      "metadata": {
        "source": "lovdata",
        "source_node_id": "PARAGRAF_100b",
        "source_heading": "§ 100 b."
      }
    },
    {
      "provision_ref": "14:101",
      "chapter": "14",
      "section": "101",
      "title": "Behandling av fingeravtrykk. Eurodac",
      "content": "Forordning (EU) nr. 603/2013 (Eurodac II-forordningen), jf. artikkel 4 i Norges tilknytningsavtale til Dublin-samarbeidet og artikkel 1 i tilleggsprotokoll om tilgang til Eurodac med henblikk på rettshåndhevelse, gjelder som lov, med unntak av henvisningen til Den europeiske unions pakt om grunnleggende rettigheter i forordningen artikkel 3 nr. 5. Artikkel 18 nr. 3 gjelder med nødvendige tilpasninger som følge av at Norge ikke er bundet av artikkel 14 eller 19 i direktiv 2011/95/EU (statusdirektivet). Departementet kan gi nærmere regler i forskrift om slike tilpasninger.\nPersonopplysningsloven gjelder for behandlingen av opplysningene hvis ikke annet er bestemt i lov eller forskrift. Kongen kan i forskrift gi nærmere regler om behandlingen av opplysningene.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 12 juni 2015 nr. 40 (ikr. 20 juli 2015 iflg. res. 12 juni 2015 nr. 632), 8 april 2022 nr. 21 (i kraft 1 juli 2022 iflg. res. 8 april 2022 nr. 560). Endres ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_101",
        "source_heading": "§ 101."
      }
    },
    {
      "provision_ref": "14:102",
      "chapter": "14",
      "section": "102",
      "title": "Om visuminformasjonssystemet (VIS)",
      "content": "Innenfor Schengensamarbeidet som Norge er en del av, opprettes det et system for utveksling av visumopplysninger, visuminformasjonssystemet VIS, jf. forordning nr. 767/2008. VIS består av en sentralenhet for visumopplysninger, Central-VIS, nasjonale enheter for hvert land som deltar i Schengensamarbeidet, NORVIS for Norges del, og en kommunikasjonsstruktur mellom disse.\nPersonopplysningsloven gjelder for behandling av opplysninger i VIS hvis ikke annet er bestemt i lov eller forskrift.\n0 Endret ved lover 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Endres ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102",
        "source_heading": "§ 102."
      }
    },
    {
      "provision_ref": "14:102 a",
      "chapter": "14",
      "section": "102 a",
      "title": "Formålet med VIS",
      "content": "Formålet med VIS er å forbedre gjennomføringen av Schengenlandenes felles visumpolitikk, konsulært samarbeid og konsultasjoner mellom sentrale konsulære myndigheter ved å forenkle utveksling av opplysninger om visumsøknader og avgjørelser av disse mellom medlemsstatene. Dette gjøres for å:\na. forenkle visumsøknadsprosedyrene,\nb. unngå omgåelse av kriteriene som ligger til grunn for avgjørelsen av hvilken medlemsstat som er ansvarlig for å behandle søknaden,\nc. forenkle bekjempelsen av forfalskning,\nd. lette kontrollen ved medlemsstatenes yttergrenser og innenfor medlemsstatenes område,\ne. forenkle identifikasjonen av personer som ikke fyller vilkårene for innreise eller opphold på medlemsstatens territorium,\nf. lette anvendelsen av Dublin III-forordningen, jf. § 32 fjerde ledd, og\ng. bidra til å avverge trusler mot den enkelte medlemsstats indre sikkerhet.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998), endret ved lov 17 des 2013 nr. 132 (ikr. 1 jan 2014 iflg. res. 17 des 2013 nr. 1480). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102a",
        "source_heading": "§ 102 a."
      }
    },
    {
      "provision_ref": "14:102 b",
      "chapter": "14",
      "section": "102 b",
      "title": "Opplysninger som skal registreres i VIS",
      "content": "Følgende opplysninger skal registreres i VIS:\na. alfanumeriske data om søker og om visum som det er søkt om, innvilget, avslått, annullert, tilbakekalt eller forlenget,\nb. fotografi,\nc. fingeravtrykk,\nd. referanse til tidligere søknader, og til andre som søker reiser i gruppe sammen med.\nMeldinger som sendes gjennom VIS-infrastrukturen for å gi informasjon i forbindelse med konsultasjon, eller om en søkers erverv av et Schengenlands statsborgerskap eller forslag til endring av registrerte opplysninger, skal ikke registreres i VIS.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102b",
        "source_heading": "§ 102 b."
      }
    },
    {
      "provision_ref": "14:102 c",
      "chapter": "14",
      "section": "102 c",
      "title": "Registrering i NORVIS, tilgang til og behandling av opplysninger i VIS",
      "content": "Opplysninger som er nødvendige for å behandle søknad om visum, herunder biometrisk personinformasjon i form av ansiktsfoto og fingeravtrykk, samt opplysninger om avgjørelse, annullering, tilbakekall og forlengelse, skal registreres i NORVIS og overføres til sentralenheten, jf. § 98.\nMyndigheter med ansvar for behandling av søknad om visum kan registrere, endre og slette opplysninger i VIS. Myndigheter med ansvar for grensekontroll, utlendingskontroll og behandling av asylsøknader har lesetilgang til opplysninger i VIS.\nOpplysninger som er registrert i medhold av første ledd skal ikke oppbevares lenger enn fem år. Dersom en visumsøker som er registrert i VIS blir statsborger av et medlemsland før femårsperioden er utløpt, skal opplysninger om vedkommende slettes fra VIS. Kun den ansvarlige medlemsstat kan gjøre endringer i innlagte opplysninger.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102c",
        "source_heading": "§ 102 c."
      }
    },
    {
      "provision_ref": "14:102 d",
      "chapter": "14",
      "section": "102 d",
      "title": "Behandlingsansvar for NORVIS",
      "content": "Utlendingsdirektoratet er behandlingsansvarlig for NORVIS. Datatilsynet er nasjonal tilsynsmyndighet.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102d",
        "source_heading": "§ 102 d."
      }
    },
    {
      "provision_ref": "14:102 e",
      "chapter": "14",
      "section": "102 e",
      "title": "Tilgang til VIS for politimyndigheter med ansvar for å forebygge, etterforske eller oppklare terrorhandlinger og annen alvorlig kriminalitet",
      "content": "Politimyndigheter med ansvar for å forebygge, etterforske eller oppklare terrorhandlinger og andre alvorlige straffbare handlinger kan gis tilgang til informasjon om en person er registrert i VIS når slik informasjon i et bestemt tilfelle er nødvendig ved at det er rimelig grunn til å anta at informasjonen i vesentlig grad vil bidra til å forebygge, oppklare eller etterforske terrorhandlinger eller andre alvorlige straffbare handlinger.\nSøk i VIS skal i disse tilfellene begrenses til søk på en eller flere av følgende opplysninger:\na. navn, kjønn, fødested og fødselsdato,\nb. nasjonalitet,\nc. reisedokument med dato for utstedelse og utløp og utstedende myndighet,\nd. hovedreisemål, reisens varighet og formål,\ne. dato for ankomst og avreise,\nf. planlagt ankomststed eller transittrute,\ng. oppholdssted,\nh. fingeravtrykk,\ni. visumtype og nummer på visumblanketten, og\nj. identitet på person som har utstedt invitasjon og/eller som garanterer for visumsøkerens opphold.\nDersom søket bekrefter at personen er registrert i VIS, kan det gis tilgang til alle opplysninger som er angitt i annet ledd samt til:\na. foto og øvrige opplysninger i visumsøknaden, og\nb. merknader som er nedtegnet i forbindelse med visum som er innvilget, avslått, annullert eller tilbakekalt.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998), endret ved lov 22 juni 2012 nr. 50 (ikr. 1 juli 2012 iflg. res. 22 juni 2012 nr. 583). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102e",
        "source_heading": "§ 102 e."
      }
    },
    {
      "provision_ref": "14:102 f",
      "chapter": "14",
      "section": "102 f",
      "title": "Forskrifter om VIS",
      "content": "Kongen kan i forskrift gi nærmere regler om:\na. behandling av opplysninger i VIS, herunder registrering, overføring av opplysninger til sentralenheten, lagring, søk, bruk, sikkerhet, innsyn, endring, retting og sletting,\nb. unntak fra kravet om opptak av biometrisk personinformasjon, og\nc. tilgang til bestemte opplysninger for bestemte formål.\n0 Tilføyd ved lov 19 juni 2009 nr. 38 (ikr. 12 mars 2010 iflg. res. 12 mars 2010 nr. 363). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102f",
        "source_heading": "§ 102 f."
      }
    },
    {
      "provision_ref": "14:103",
      "chapter": "14",
      "section": "103",
      "title": "Undersøkelse av utlendingens person, bolig eller lignende",
      "content": "Det kan foretas undersøkelse av utlendingens person, bolig, rom eller annet oppbevaringssted dersom det er konkrete holdepunkter for å anta at utlendingen\na. ikke samarbeider om å klarlegge sin identitet i henhold til lovens § 21 eller § 83, oppgir uriktig identitet, eller skjuler eller tilbakeholder opplysninger av vesentlig betydning for en sak om oppholdstillatelse,\nb. har penger eller andre formuesgoder som kan brukes til å dekke utgifter i forbindelse med utreisen som utlendingen har plikt til å dekke, og det er konkrete holdepunkter for å anta at utlendingen ikke frivillig vil dekke utgiftene, eller\nc. har reisedokument, billetter eller annet materiale som kan sikre iverksetting av vedtaket, og det er konkrete holdepunkter for å anta at utlendingen vil unndra seg iverksettingen, jf. § 106 d. Det samme gjelder under behandlingen av en sak som kan føre til et slikt vedtak.\nDet er ikke adgang til undersøkelse av utlendingens bolig etter første ledd bokstav b og c, med mindre utlendingen har ulovlig opphold som omfattes av straffebestemmelsen i § 108 eller det gjelder undersøkelse etter bokstav c, og utlendingen har unnlatt å etterkomme et pålegg etter § 21 eller § 83 om å legge frem reisedokumenter.\nUten utlendingens skriftlige samtykke kan undersøkelser som nevnt i første ledd bare foretas etter beslutning fra retten. Er det fare ved opphold, kan beslutningen treffes av politimesteren eller den politimesteren gir fullmakt. Uten beslutning som nevnt i første og annet punktum, kan polititjenestemann foreta undersøkelser av hus eller rom som etter sin art er tilgjengelig for alle, eller er stedet for en virksomhet som krever tillatelse av politiet. Polititjenestemann som etter beslutning fra politimesteren eller den politimesteren gir fullmakt skal pågripe en utlending, kan i dette øyemed foreta undersøkelse av utlendingens bolig eller rom, og foreta undersøkelse på sted hvor det er særlig grunn til å anta at utlendingen oppholder seg. Det samme gjelder polititjenestemann som har kompetanse til å beslutte pågripelse etter § 106 a første ledd annet punktum, fordi det er fare ved opphold.\nBeslutning om undersøkelse skal så vidt mulig være skriftlig og opplyse om hva saken gjelder, formålet med undersøkelsen og hva undersøkelsen omfatter. En muntlig beslutning skal snarest mulig nedtegnes. Før undersøkelsen foretas, skal beslutningen så vidt mulig leses opp eller forevises utlendingen. Foreligger det ingen skriftlig beslutning, skal det så vidt mulig muntlig opplyses hva saken gjelder og formålet med undersøkelsen.\nVed gjennomføring av undersøkelser etter denne paragraf gjelder reglene i straffeprosessloven §§ 199 (vitne til ransaking), 199 a (pålegg om å gi politiet tilgang til datasystem ved ransaking), 200 annet ledd (tilkalling av medlem av husstand eller nabo ved ransaking, og om å åpne adgang med makt mv.) og 201 (skånsom ransaking) tilsvarende.\n0 Endret ved lover 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590). Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103",
        "source_heading": "§ 103."
      }
    },
    {
      "provision_ref": "14:103 a",
      "chapter": "14",
      "section": "103 a",
      "title": "(Opphevet)",
      "content": "0 Tilføyd ved lov 17 juni 2022 nr. 60 (i kraft 24 juni 2022 iflg. res. 17 juni 2022 nr. 1040), opphevet ved lov 17 juni 2022 nr. 60 (i kraft 1 juli 2023).",
      "metadata": {
        "source": "lovdata",
        "source_node_id": "PARAGRAF_103a",
        "source_heading": "§ 103 a."
      }
    },
    {
      "provision_ref": "14:103 b",
      "chapter": "14",
      "section": "103 b",
      "title": "Visitasjon og undersøkelse i forbindelse med registrering av søknad om beskyttelse",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103b",
        "source_heading": "§ 103 b."
      }
    },
    {
      "provision_ref": "14:103 c",
      "chapter": "14",
      "section": "103 c",
      "title": "Sekundærbruk i politiet av opplysninger fra undersøkelse av elektroniske enheter",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103c",
        "source_heading": "§ 103 c."
      }
    },
    {
      "provision_ref": "14:104",
      "chapter": "14",
      "section": "104",
      "title": "Beslag",
      "content": "Dersom det foreligger tvil om utlendingens identitet, eller det er konkrete holdepunkter for å anta at utlendingen skjuler eller tilbakeholder opplysninger om sin identitet, kan det foretas beslag av reisedokumenter, billetter, elektroniske lagringsenheter og lagrede data som utlendingen er i besittelse av, eller annet materiale som kan bidra til å avklare eller dokumentere identiteten. Tilsvarende gjelder ved tvil om tidligere oppholdssted, når dette har betydning for retten til opphold i riket.\nNår det er konkrete holdepunkter for å anta at utlendingen vil unndra seg iverksetting av et vedtak, kan det foretas beslag av reisedokumenter og annet materiale som kan dokumentere utlendingens identitet. Dette gjelder også under behandlingen av en sak som kan føre til et vedtak som pålegger en utreiseplikt, jf. § 90. Tilsvarende kan det foretas beslag av billetter og penger eller andre formuesgoder til dekning av kostnader som utlendingen plikter å dekke i forbindelse med utreisen. Kongen kan i forskrift gi nærmere regler om størrelsen på beløpet som kan beslaglegges.\nDet kan foretas beslag av reisedokumenter til utlendinger hvis eneste grunnlag for opphold i riket er vernet mot utsendelse etter § 73.\nAvgjørelsen om beslag besluttes av politimesteren eller den politimesteren gir fullmakt. Beslutningen skal så vidt mulig være skriftlig og opplyse om hva saken gjelder, formålet med beslaget og hva det skal omfatte. En muntlig beslutning skal snarest mulig nedtegnes. Før beslaget iverksettes, skal beslutningen så vidt mulig leses opp eller forevises utlendingen. Foreligger det ingen skriftlig beslutning, skal det så vidt mulig muntlig opplyses om hva saken gjelder og formålet med beslaget.\nNår utlendingen ankommer riket, ved undersøkelse etter § 103 og i situasjoner hvor det er fare ved opphold, kan beslag tas av en polititjenestemann. Beslaget skal straks meldes til den som ellers treffer avgjørelser om beslag, jf. fjerde ledd. Hvis beslaget opprettholdes, nedtegnes det en beslutning etter fjerde ledd.\nEnhver som rammes av beslaget, kan kreve spørsmålet om det skal opprettholdes brakt inn for retten. Politiet sørger for at den som rammes av beslaget, blir gjort kjent med denne retten. Rettens avgjørelse treffes ved kjennelse.\nBeslaget faller bort når vilkårene i første til tredje ledd ikke lenger er til stede eller når utlendingen forlater riket dersom vedtaket innebærer en plikt til dette. Om det på et tidligere tidspunkt viser seg at det ikke lenger er behov for beslaget, skal dette heves av politiet eller retten.\nPolitiet kan beslutte inndragning av en ting som er beslaglagt i medhold av loven her, dersom verken eieren eller besitteren er kjent, og det finnes rimelig av hensyn til eieren. Beslutningen skal være skriftlig og begrunnet. Den som påberoper seg å være eier eller besitter kan kreve saken forelagt for retten innen 6 måneder etter at vedtak om inndragning er fattet. Den som påberoper seg å være eier eller besitter kan også kreve saken forelagt for retten etter utløpet av fristen, dersom politiet fortsatt har hånd om tingen, og oversittelsen ikke bør legges vedkommende til last eller når særlige forhold ellers tilsier det.\nReglene i straffeprosessloven §§ 204 (forbud mot beslag), 207 (gjennomføring av beslag) og 214 (tilbakelevering av beslaglagte gjenstander) gjelder så langt de passer.\n0 Endret ved lover 15 jan 2010 nr. 3 (ikr. 15 jan 2010 iflg. res. 15 jan 2010 nr. 32), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602). Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_104",
        "source_heading": "§ 104."
      }
    },
    {
      "provision_ref": "14:104 a",
      "chapter": "14",
      "section": "104 a",
      "title": "Beslag overfor asylsøkere",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_104a",
        "source_heading": "§ 104 a."
      }
    },
    {
      "provision_ref": "14:105",
      "chapter": "14",
      "section": "105",
      "title": "Meldeplikt og bestemt oppholdssted",
      "content": "En utlending kan pålegges meldeplikt eller bestemt oppholdssted når\na. utlendingen ikke samarbeider om å klarlegge sin identitet i henhold til lovens § 21 eller § 83, eller det er konkrete holdepunkter for å anta at utlendingen oppgir uriktig identitet,\nb. det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90. Det samme gjelder under behandlingen av en sak som kan føre til et slikt vedtak,\nc. utlendingen er asylsøker eller har ulovlig opphold og er ilagt straff for et straffbart forhold eller treffes på fersk gjerning ved utøvelse av et straffbart forhold, som kan føre til høyere straff enn fengsel i seks måneder,\nd. det eneste grunnlag for opphold i riket er vernet mot utsendelse etter § 73,\ne. utlendingens søknad om beskyttelse har blitt eller mest sannsynlig vil bli nektet realitetsbehandlet i medhold av § 32 første ledd bokstav a eller d eller femte ledd,\nf. utlendingens søknad om beskyttelse antas å være åpenbart grunnløs og skal behandles i løpet av 48 timer, eller\ng. utlendingen har blitt stanset i forbindelse med innreise og har blitt eller mest sannsynlig vil bli bortvist eller utvist. Dette gjelder ikke hvis utlendingen har søkt beskyttelse.\nPålegg om meldeplikt og bestemt oppholdssted besluttes av politimesteren eller den politimesteren gir fullmakt. Beslutningen skal være skriftlig og opplyse om grunnen til pålegget. Utlendingen kan kreve innbrakt for retten spørsmålet om vilkårene for meldeplikt og bestemt oppholdssted foreligger, og om det er grunn til å opprettholde pålegget. Politiet sørger for at den som rammes av pålegget om meldeplikt og bestemt oppholdssted, blir gjort kjent med denne retten. Retten avgjør saken ved kjennelse, så vidt mulig innen rettsmøtets avslutning.\nEr vilkårene i første ledd ikke lenger oppfylt, skal pålegget opphøre.\nKongen kan gi nærmere regler i forskrift om pålegg om meldeplikt eller bestemt oppholdssted etter første ledd.\n0 Endret ved lover 15 jan 2010 nr. 3 (ikr. 15 jan 2010 iflg. res. 15 jan 2010 nr. 32), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_105",
        "source_heading": "§ 105."
      }
    },
    {
      "provision_ref": "14:106",
      "chapter": "14",
      "section": "106",
      "title": "Vilkår for pågripelse og internering",
      "content": "En utlending kan pågripes og interneres når\na. utlendingen ikke samarbeider om å klarlegge sin identitet i henhold til lovens § 21 eller § 83, eller det er konkrete holdepunkter for å anta at utlendingen oppgir uriktig identitet,\nb. det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90. Pågripelse og internering kan også skje dersom det er vesentlig fare for at utlendingen vil unndra seg iverksettingen av et vedtak som innebærer at utlendingen skal overføres til et annet europeisk land i medhold av Dublin-samarbeidet, jf. § 32 fjerde ledd. Pågripelse og internering kan også skje under behandlingen av en sak som kan føre til vedtak som nevnt i første og annet punktum,\nc. utlendingen ikke overholder meldeplikt eller pålegg om bestemt oppholdssted etter § 105 første ledd bokstav c, og utlendingen har en sak til behandling som ikke er endelig avgjort eller tidspunktet for utreisefristen ennå ikke er inntrådt,\nd. det er truffet vedtak om utvisning og vedtaket er endelig eller det er ikke gitt utsatt iverksettelse i forbindelse med klage, jf. § 90 c. Det er et vilkår at utlendingen er utvist på grunn av ilagt straff og at det ut fra utlendingens personlige forhold er fare for at utlendingen vil begå nye straffbare handlinger,\ne. utlendingen ikke gjør det som er nødvendig for å oppfylle plikten til å skaffe seg gyldig reisedokument, og formålet er å fremstille utlendingen for det aktuelle lands utenriksstasjon for å få utstedt reisedokument. Pågripelse og internering etter første punktum kan også skje under behandlingen av en sak,\nf. utlendingen er i transitt i norsk lufthavn, med sikte på utsendelse,\ng. utlendingens søknad om beskyttelse mest sannsynlig vil bli nektet realitetsbehandlet i medhold av § 32 første ledd bokstav a eller d eller femte ledd. Dette gjelder ikke hvis utlendingen er mindreårig eller har mindreårige barn som også har søkt beskyttelse,\nh. utlendingens søknad om beskyttelse antas å være åpenbart grunnløs og skal behandles i løpet av 48 timer. Dette gjelder ikke hvis utlendingen er mindreårig eller har mindreårige barn som også har søkt beskyttelse, eller\ni. utlendingen har blitt eller mest sannsynlig vil bli nektet innreise og bortvist eller utvist. Dette gjelder ikke hvis utlendingen har søkt beskyttelse, er mindreårig eller har med seg mindreårige barn som ikke fyller vilkårene for innreise.\nDet skal ikke besluttes pågripelse eller internering dersom det vil være tilstrekkelig med meldeplikt eller pålegg om bestemt oppholdssted, jf. § 105.\nPågripelse og internering etter første ledd bokstav a kan bare besluttes når det treffes tiltak med sikte på å avklare identitet. Pågripelse og internering etter første ledd bokstav b, c og d, kan bare besluttes når det treffes tiltak med sikte på utsendelse.\n0 Endret ved lover 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106",
        "source_heading": "§ 106."
      }
    },
    {
      "provision_ref": "14:106 a",
      "chapter": "14",
      "section": "106 a",
      "title": "Pågripelse og fremstilling",
      "content": "Pågripelse besluttes av politimesteren eller den politimesteren gir fullmakt. Når det er fare ved opphold, kan en polititjenestemann foreta pågripelse. Beslutning om pågripelse skal være skriftlig og inneholde betegnelse av den pågrepne og en kort beskrivelse av grunnen til pågripelsen. Er det fare ved opphold, kan beslutningen gis muntlig, men skal da snarest mulig nedtegnes.\nNår noen er pågrepet uten beslutning av politimesteren eller den politimesteren gir fullmakt, skal spørsmålet om å opprettholde pågripelsen snarest mulig forelegges for politimesteren eller den politimesteren gir fullmakt. Ved opprettholdelse skal det utferdiges en skriftlig beslutning.\nPågripelse foretas så skånsomt som forholdene tillater. Ting som den pågrepne kan bruke til vold eller til å unnvike, skal tas fra den pågrepne. I dette øyemed kan utlendingens person undersøkes.\nDen som blir pågrepet, skal gis opplysning om grunnen til pågripelsen på et språk utlendingen forstår. Foreligger det skriftlig beslutning om pågripelse, skal utlendingen gis avskrift av beslutningen dersom vedkommende ber om det.\nDen pågrepne skal snarest mulig gis adgang til å forklare seg for politiet. Straffeprosessloven § 230 femte og sjette ledd gjelder tilsvarende. Forklaringsrett gjelder likevel ikke når\na. en utlending som er utvist, og ikke er gitt utreisefrist i medhold av § 90 a, pågripes ved løslatelse fra soning av dom,\nb. pågripelse skjer på grunn av fare for unndragelse og utlendingen allerede har oversittet en fastsatt utreisefrist, eller\nc. pågripelse skjer etter at utlendingen har forklart seg for politiet i en alminnelig utlendingskontroll eller i en inn- eller utreisekontroll.\nNår pågripelse er foretatt, skal politiet sørge for underretning til den pågrepnes husstand eller annen person vedkommende utpeker. Underretning kan imidlertid unnlates dersom den pågrepne ikke ønsker slik underretning, de nevnte personene befinner seg i utlandet, eller særlige grunner tilsier det. Når underretning unnlates mot utlendingens vilje, og ikke skyldes at de aktuelle personene befinner seg i utlandet, skal spørsmålet forelegges for retten første gang utlendingen fremstilles.\nVil politiet beholde den pågrepne, må vedkommende snarest mulig og senest den tredje dagen etter pågripelsen fremstilles for tingretten på det sted der fremstilling mest hensiktsmessig kan skje, med begjæring om internering. Dersom utlendingen først var pågrepet etter straffeprosessloven, skal også denne tiden medregnes, med mindre grunnlaget for pågripelse etter utlendingsloven først oppsto i ettertid som følge av ilagt straff. Domstolloven § 149 første ledd gjelder ikke ved beregning av fremstillingsfristen. Er fremstilling for retten ikke skjedd innen den andre dagen etter pågripelsen, skal grunnen til det opplyses i rettsboken.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106a",
        "source_heading": "§ 106 a."
      }
    },
    {
      "provision_ref": "14:106 b",
      "chapter": "14",
      "section": "106 b",
      "title": "Internering",
      "content": "Den tingrett som den pågrepne fremstilles for, avgjør ved kjennelse om utlendingen skal interneres. Politiet har plikt til å delta i rettsmøtet. Avgjørelsen treffes så vidt mulig innen rettsmøtets slutning. Straffeprosessloven § 184 a gjelder tilsvarende. Kjennelsen skal angi lovhjemmelen og gjøre rede for grunnen til interneringen. Det skal også gå frem av kjennelsen at internering ikke er et uforholdsmessig inngrep.\nBeslutter retten internering av den fremstilte, fastsetter den samtidig en bestemt tidsfrist for interneringen. Fristen skal være så kort som mulig og må ikke overstige fire uker. Den kan forlenges ved kjennelse med inntil fire uker av gangen. Dersom særlige omstendigheter tilsier at fornyet prøving etter fire uker vil være uten betydning, kan retten sette en lengre frist ved internering etter § 106 første ledd bokstav a.\nSamlet interneringstid kan ikke overstige 12 uker, med mindre det foreligger særlige grunner. Internering for å forberede eller gjennomføre en utsendelse kan bare overstige 12 uker dersom utlendingen ikke samarbeider om gjennomføring av utsendelsen eller det er forsinkelser med å fremskaffe nødvendige dokumenter fra et annet lands myndigheter. Internering kan ikke overstige 18 måneder med mindre utlendingen er utvist som følge av ilagt straff eller særreaksjon. Pågripelse og internering etter § 106 første ledd bokstav g kan ikke overstige 7 dager. Pågripelse og internering etter § 106 første ledd bokstav h kan ikke overstige 72 timer. Pågripelse og internering etter § 106 første ledd bokstav i kan ikke overstige 24 timer.\nNår en utlending er internert etter § 106 første ledd bokstav b annet punktum, gjelder særskilte frister for gjennomføring av Dublin-prosedyrer, jf. Dublin III-forordningen artikkel 28 nr. 3, jf. § 32 fjerde ledd.\nVed begjæring om forlenget internering gjelder straffeprosessloven § 185 tredje til femte ledd tilsvarende for politiets og rettens behandling av saken.\nInterneringskjennelse eller løslatelse kan til enhver tid omgjøres. Løslatelse skal skje så snart retten eller politiet finner at interneringsgrunnen er falt bort, eller når fristen for internering er utløpt.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065).",
      "metadata": {
        "source": "lovdata",
        "source_node_id": "PARAGRAF_106b",
        "source_heading": "§ 106 b."
      }
    },
    {
      "provision_ref": "14:106 c",
      "chapter": "14",
      "section": "106 c",
      "title": "Særlige regler om pågripelse og internering av mindreårige",
      "content": "En mindreårig utlending kan bare pågripes hvis det er særlig påkrevd, og kan bare interneres i medhold av § 106 første ledd bokstav a i ekstraordinære situasjoner hvor tiltaket er helt nødvendig som en siste utvei for å sikre identitetskontroll, eller i medhold av § 106 første ledd bokstav b dersom det er helt avgjørende som en siste utvei for å gjennomføre utsendelsen. For øvrig kan en mindreårig utlending bare interneres dersom det er helt avgjørende som en siste utvei for å oppnå formålet med bestemmelsen som gir grunnlag for interneringen.\nHensynet til barnets beste skal alltid vurderes som et grunnleggende hensyn i saker om pågripelse og internering, herunder ved vurderingen av om det i stedet kan iverksettes alternative tiltak, jf. § 105. I avgjørelser som omfatter barn, er barnet part, og det skal fremgå av en kjennelse om internering hvordan hensynet til barnets beste og muligheten for alternative tiltak er vurdert.\nEn mindreårig utlending som blir pågrepet, skal som hovedregel ikke holdes lenger enn til dagen etter pågripelsen. Vil politiet beholde den mindreårige, må fremstilling skje snarest mulig og senest dagen etter pågripelsen. Ved vurderingen av om det er grunnlag for å holde på den mindreårige, har det også betydning om hensynet til barnets beste taler for å bruke lengre tid på forberedelsen av uttransporteringen.\nPolitiet skal varsle barnevernstjenesten om pågripelse av barn så snart som mulig etter at det blir sannsynlig at politiet vil begjære internering. Varsel skal uansett gis så snart som mulig dersom andre særlige grunner tilsier det. Barnevernstjenesten skal så vidt mulig avgi en skriftlig uttalelse i saken, med mindre retten eller barnevernstjenesten finner det åpenbart unødvendig. Barnevernstjenesten skal delta i møte om internering dersom retten eller barnevernstjenesten finner deltagelse nødvendig. Reglene i straffeprosessloven § 118 gjelder tilsvarende.\nBarn som er i stand til å danne seg egne synspunkter skal informeres og gis anledning til å bli hørt før retten treffer sin beslutning om internering. Barnet kan høres personlig eller gjennom foreldre, representant eller andre som kan uttale seg på vegne av barnet. På hvilken måte barnet skal høres, må vurderes av retten ut fra forholdene i den enkelte sak. Barnets syn skal tillegges vekt i samsvar med barnets alder og modenhet.\nEn mindreårig utlending kan interneres for inntil 3 døgn (72 timer) av gangen. Samlet interneringstid skal ikke overstige 3 døgn, med mindre det foreligger særlige og sterke grunner. Med særlig grunn siktes det i første rekke til at familien eller barnet selv har en vesentlig del av ansvaret for at uttransportering ikke har latt seg gjennomføre innen 3 døgn etter kjennelsen om internering, eller at det er klarlagt et tidspunkt for uttransportering som ligger nært i tid. I de tilfeller hvor det unntaksvis er grunnlag for internering ut over 3 døgn, skal samlet interneringstid ikke overstige 9 døgn.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lover 18 juni 2021 nr. 97 (i kraft 1 jan 2023 iflg. res. 14 okt 2022 nr. 1739), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_106c",
        "source_heading": "§ 106 c."
      }
    },
    {
      "provision_ref": "14:106 d",
      "chapter": "14",
      "section": "106 d",
      "title": "Fare for unndragelse",
      "content": "Fare for unndragelse skal vurderes konkret i det enkelte tilfelle. For å avgjøre om det foreligger unndragelsesfare skal det foretas en totalvurdering hvor det blant annet kan legges vekt på om\na. utlendingen har unndratt seg iverksetting av et vedtak som pålegger en utreiseplikt, jf. § 90, herunder ikke overholdt en utreisefrist,\nb. utlendingen uttrykkelig har motsatt seg en utreiseplikt, jf. § 90,\nc. utlendingen er utvist fra riket,\nd. utlendingen er ilagt straff eller særreaksjon i riket,\ne. utlendingen har vist manglende samarbeid ved identitetstvil,\nf. utlendingen unngår eller vanskeliggjør forberedelsen til en utsendelse,\ng. utlendingen har gitt uriktige opplysninger til norske myndigheter ved søknad om tillatelse,\nh. utlendingen har unnlatt å gi melding om endring av bopel, jf. § 19 annet ledd,\ni. utlendingen er ansvarlig for alvorlige ordensforstyrrelser ved innkvarteringssted for asylsøkere mv., jf. § 95 første og annet ledd,\nj. utlendingen er funnet å utgjøre en trussel mot grunnleggende nasjonale interesser,\nk. utlendingens søknad om beskyttelse er nektet realitetsbehandlet etter § 32 første ledd bokstav a eller d eller femte ledd, eller\nl. utlendingens søknad om oppholdstillatelse er avslått som åpenbart grunnløs, jf. § 90 a første ledd bokstav b.\nVed vurderingen av unndragelsesfare etter første ledd kan også generelle erfaringer med unndragelse tillegges vekt.\n0 Tilføyd ved lov 17 des 2010 nr. 88 (ikr. 24 des 2010 iflg. res. 17 des 2010 nr. 1612), endret ved lover 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590, tidligere § 106a), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106d",
        "source_heading": "§ 106 d."
      }
    },
    {
      "provision_ref": "14:107",
      "chapter": "14",
      "section": "107",
      "title": "Utlendingsinternat",
      "content": "En utlending som pågripes og interneres i medhold av § 106 første ledd, skal som hovedregel anbringes i utlendingsinternat eller på annet særskilt tilrettelagt innkvarteringssted. På særskilt tilrettelagt innkvarteringssted som nevnt i første punktum gjelder reglene i tredje til sjuende ledd så langt de passer.\nUtlendingsinternatet er ikke underlagt kriminalomsorgen, men administreres av politiet.\nUtlendingen har rett til blant annet å motta besøk, telefonere, motta og sende postsendinger, helsetjenester, fellesskap, opphold i friluft, fysisk aktivitet, privatliv, religionsutøvelse og livssynsutøvelse, såfremt ikke annet følger av loven her.\nNår det er nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, kan politiet\na. undersøke utlendingens person, rom og eiendeler, samt øvrige gjenstander, rom og areal på internatets område,\nb. midlertidig frata og forvare utlendingens penger og andre gjenstander,\nc. kontrollere og begrense utlendingens besøk, telefonsamtaler og postsendinger,\nd. kontrollere og begrense utlendingens fysiske aktivitet, opphold i friluft, religionsutøvelse og livssynsutøvelse, eller\ne. visitere besøkende og andre som oppholder seg på internatets område.\nNår det er strengt nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, og andre, mindre inngripende tiltak forgjeves har vært forsøkt eller åpenbart vil være utilstrekkelig, kan politiet\na. bruke makt og godkjente maktmidler, jf. politiloven § 6 fjerde ledd,\nb. plassere utlendingen i særlig sikret avdeling eller sikkerhetscelle, eller\nc. utelukke utlendingen helt eller delvis fra fellesskapet på internatet.\nTiltak etter fjerde og femte ledd kan ikke brukes når det vil være et uforholdsmessig inngrep. Slike tiltak skal brukes med varsomhet. Politiet skal fortløpende vurdere om det er grunnlag for å opprettholde tiltaket.\nFor å sikre formålet med oppholdet i internatet og utlendingenes rettigheter kan politiet føre register med opplysninger om beslutninger som tas, ankomster, gjennomførte kontrolltiltak, bruk av makt og maktmidler, hendelser, interne flyttinger, utpasseringer, tidspunkt for tilsyn og behandling fra helsepersonell.\nKongen kan gi utfyllende bestemmelser i forskrift.\n0 Endret ved lover 20 nov 2015 nr. 94, 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 11 juni 2021 nr. 72 (i kraft 1 jan 2023 iflg. res. 16 des 2022 nr. 2254), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_107",
        "source_heading": "§ 107."
      }
    },
    {
      "provision_ref": "14:107 a",
      "chapter": "14",
      "section": "107 a",
      "title": "Tilsynsrådet for tvangsreturer og utlendingsinternatet",
      "content": "Et uavhengig tilsynsråd fører tilsyn med tvangsreturer, driften av utlendingsinternatet og særskilt tilrettelagte innkvarteringssteder og behandlingen av utlendingene som oppholder seg der.\nKongen kan gi utfyllende bestemmelser i forskrift.\n0 Tilføyd ved lov 11 juni 2021 nr. 72 (i kraft 1 jan 2023 iflg. res. 16 des 2022 nr. 2254).",
      "metadata": {
        "source": "lovdata",
        "source_node_id": "PARAGRAF_107a",
        "source_heading": "§ 107 a."
      }
    },
    {
      "provision_ref": "14:108",
      "chapter": "14",
      "section": "108",
      "title": "Straff",
      "content": "Med bot straffes den som forsettlig eller uaktsomt unnlater å oppfylle plikten etter § 117 første ledd eller § 118 første ledd.\nMed bot eller med fengsel inntil seks måneder eller med begge deler straffes den som:\na. Forsettlig eller uaktsomt overtrer de bestemmelsene som er angitt i det følgende, eller forbud, påbud eller vilkår gitt i medhold av disse bestemmelsene:\n§ 8 første ledd\n§ 9 første og fjerde ledd\n§ 16 første ledd\n§ 19 første og annet ledd\n§ 20 tredje ledd\n§ 21 første ledd\n§ 27 første ledd, jf. fjerde ledd\n§ 55 første og annet ledd, med mindre overtredelsen rammes av tredje ledd bokstav f\n§ 83 første og annet ledd\n§ 90 a\n§ 93 første ledd annet punktum\n§ 100 b første ledd annet punktum\n§ 105 første ledd\n§ 126 første ledd\n§ 130 første ledd, jf. § 105\nb. forsettlig eller uaktsomt overtrer en forskrift gitt i medhold av loven her, eller forbud, påbud eller vilkår som er gitt i medhold av en slik forskrift, når Kongen har fastsatt i forskriften at forholdet skal kunne straffes etter bestemmelsen her,\nc. forsettlig eller grovt uaktsomt gir vesentlig uriktige eller åpenbart villedende opplysninger i en sak etter loven.\nMed bot eller med fengsel inntil to år straffes den som:\na. forsettlig eller grovt uaktsomt gjør bruk av en utlendings arbeidskraft når utlendingen ikke har nødvendig tillatelse etter loven,\nb. forsettlig eller grovt uaktsomt formidler arbeid eller bolig for en utlending, eller utferdiger eller formidler erklæringer, tilsagn eller dokumenter til bruk for en sak etter loven, når forholdet innebærer en utilbørlig utnyttelse av utlendingens situasjon,\nc. ved falske forespeilinger eller liknende utilbørlig atferd forleder en utlending til å reise inn i riket med sikte på å bosette seg her,\nd. overlater til en annen pass, reisebevis for flyktninger, annet reisedokument eller liknende dokument som kan bli brukt som reisedokument, standardisert oppholdskort eller liknende kort, når vedkommende vet eller bør forstå at det kan bli brukt av en utlending til å reise inn i riket eller til en annen stat,\ne. forsettlig eller uaktsomt reiser inn i Norge i strid med et innreiseforbud etter § 71 annet ledd eller § 124 første ledd. Overtredelsen straffes likevel bare med bot, med mindre vedkommende er utvist på grunn av ilagt straff etter andre bestemmelser enn annet ledd, utreise fra Schengen- og EU-området har funnet sted eller returprosedyrer er anvendt uten at utreise fra Schengen- og EU-området har funnet sted,\nf. er utvist som følge av ilagt fengselsstraff, forvaring eller særreaksjon etter andre bestemmelser enn annet ledd, og forsettlig eller uaktsomt overtrer kravet om oppholdstillatelse i utlendingsloven § 55 annet ledd ved ikke å forlate riket.\nMed bot eller med fengsel inntil tre år straffes den som\na. hjelper en utlending til ulovlig opphold i riket eller i et annet land som deltar i Schengensamarbeidet, eller\nb. hjelper en utlending til ulovlig å reise inn i riket eller til et annet land. Dette gjelder likevel ikke dersom hensikten er å hjelpe en utlending som omfattes av lovens § 28 til å reise inn i første trygge land.\nMed bot eller med fengsel inntil seks år straffes den som\na. i vinnings hensikt driver organisert ulovlig virksomhet med sikte på å hjelpe utlendinger til å reise inn i riket eller til en annen stat, eller\nb. i vinnings hensikt hjelper en utlending til ulovlig å reise inn i riket eller til en annen stat dersom handlingen medfører at personen som berøres av handlingen blir utsatt for livsfare.\nDen som yter humanitær bistand til utlending som oppholder seg ulovlig i riket, skal ikke kunne straffes for medvirkning til ulovlig opphold med mindre\na. vedkommende har hatt til hensikt å hjelpe utlendingen til å unndra seg plikten til å forlate riket, og\nb. hjelpen har vanskeliggjort myndighetenes mulighet til å få til en utsendelse.\nNår allmenne hensyn krever det, skal Utlendingsdirektoratet anmelde forholdet når det er grunn til å tro at det har skjedd en overtredelse av annet ledd bokstav a eller tredje ledd bokstav a ved at det er gjort bruk av arbeidskraften til en utlending som ikke har nødvendig tillatelse etter loven.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 10 jan 2014 nr. 1 (ikr. 15 jan 2014 iflg. res. 10 jan 2014 nr. 14), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 19 juni 2015 nr. 65 (ikr. 1 okt 2015), 17 juni 2016 nr. 58 (ikr. 21 okt 2016 iflg. res. 14 okt 2016 nr. 1204), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589), 23 april 2021 nr. 23 (ikr. 30 april 2021 iflg. res. 23 april 2021 nr. 1231), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_108",
        "source_heading": "§ 108."
      }
    },
    {
      "provision_ref": "15:109",
      "chapter": "15",
      "section": "109",
      "title": "Saklig virkeområde",
      "content": "Dette kapittelet regulerer retten til innreise og opphold i riket for utlendinger som omfattes av EØS-avtalen eller EFTA-konvensjonen.\nOppholdsrett etter dette kapittelet gir rett til å ta opphold og til å ta arbeid eller drive ervervsvirksomhet i hele riket med mindre det er fastsatt begrensninger i samsvar med regler gitt i eller i medhold av denne loven.\nOppholdsrett etter dette kapittelet er ikke til hinder for oppholdstillatelse for utlendinger som nevnt i første ledd etter lovens alminnelige bestemmelser.\nKongen kan gi nærmere bestemmelser i forskrift om gjennomføring av bestemmelsene i dette kapittelet og om forholdet til lovens alminnelige bestemmelser, herunder for de tilfellene der en utlending som nevnt i første ledd, får oppholdstillatelse etter lovens alminnelige bestemmelser. Kongen kan bestemme i forskrift at det skal innhentes og lagres biometrisk personinformasjon i form av ansiktsfoto og fingeravtrykk i kort som dokumenterer oppholdsrett i henhold til §§ 118 og 119. I slike tilfeller vil reglene i §§ 64 a, 100 a og 100 b gjelde tilsvarende så langt de passer.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_109",
        "source_heading": "§ 109."
      }
    },
    {
      "provision_ref": "15:110",
      "chapter": "15",
      "section": "110",
      "title": "Nærmere om hvem kapittelet gjelder for",
      "content": "Borgere av land som omfattes av EØS-avtalen, heretter omtalt som EØS-borgere, omfattes av bestemmelsene i dette kapittelet. Kongen kan i forskrift gi bestemmelser om at borgere av land som omfattes av EFTA-konvensjonen, men ikke EØS-avtalen, helt eller delvis skal omfattes av bestemmelsene i dette kapittelet.\nFamiliemedlemmer til en EØS-borger omfattes av bestemmelsene i dette kapittelet så lenge de følger eller slutter seg til en EØS-borger. Familiemedlemmer til en norsk borger omfattes av bestemmelsene i dette kapittelet dersom de følger eller slutter seg til en norsk borger som returnerer til riket etter å ha utøvet retten til fri bevegelighet etter EØS-avtalen eller EFTA-konvensjonen i et annet EØS-land eller EFTA-land.\nMed familiemedlem menes\na. ektefelle,\nb. samboer, dersom det foreligger en varig tilknytning til EØS-borgeren og denne tilknytningen kan dokumenteres,\nc. slektning i direkte nedstigende linje fra en EØS-borger eller fra en utlending nevnt i bokstav a eller b, som er under 21 år eller som forsørges av EØS-borgeren eller dennes ektefelle, og\nd. slektning i direkte oppstigende linje fra en EØS-borger eller fra en utlending nevnt i bokstav a eller b som forsørges av EØS-borgeren eller dennes ektefelle.\nEn utlending som faller utenfor bestemmelsene i første til tredje ledd, men som er arbeidstaker i et foretak etablert i et EØS-land, omfattes likevel av bestemmelsene i dette kapittelet så langt de passer i forhold til det oppdraget som skal utføres her i riket, når vedkommende\na. skal utføre arbeid etter reglene om fri bevegelighet for tjenester i EØS-avtalen, eller\nb. skal etablere seg etter reglene om fri etableringsrett i EØS-avtalen.\nKongen kan gi nærmere bestemmelser i forskrift, herunder om hvem som omfattes av annet ledd, at også andre familiemedlemmer enn utlendinger som nevnt i tredje ledd, helt eller delvis skal omfattes av bestemmelsene i dette kapittelet og om kravet til varig tilknytning og dokumentasjon som nevnt i tredje ledd bokstav b. Kongen kan gi nærmere bestemmelser om hvem som omfattes av fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_110",
        "source_heading": "§ 110."
      }
    },
    {
      "provision_ref": "15:111",
      "chapter": "15",
      "section": "111",
      "title": "Oppholdsrett i inntil tre måneder",
      "content": "En EØS-borger som har gyldig identitetskort eller pass, har oppholdsrett i inntil tre måneder, forutsatt at vedkommende ikke blir en urimelig byrde for offentlige velferdsordninger.\nFørste ledd gjelder tilsvarende for et familiemedlem som ikke er EØS-borger, så lenge familiemedlemmet følger eller gjenforenes med EØS-borgeren og har gyldig pass. Første ledd gjelder tilsvarende for utlendinger som nevnt i § 110 fjerde ledd og som har gyldig pass.\nEn utlending som nevnt i første ledd og som er arbeidssøkende, og dennes familiemedlemmer, har rett til opphold i inntil seks måneder og i særlige tilfeller også utover seks måneder.\nKongen kan gi nærmere bestemmelser i forskrift, herunder om beregning av oppholdstid og om hva som ligger i begrepet urimelig byrde for offentlige velferdsordninger. Kongen kan gi nærmere bestemmelser i forskrift om når det foreligger særlige tilfeller som nevnt i tredje ledd, om meldeplikt for arbeidssøkende, hvilken myndighet utlendingen skal melde seg for og hvordan melding skal skje.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_111",
        "source_heading": "§ 111."
      }
    },
    {
      "provision_ref": "15:112",
      "chapter": "15",
      "section": "112",
      "title": "Oppholdsrett i mer enn tre måneder for EØS-borgere",
      "content": "En EØS-borger har oppholdsrett utover tre måneder så lenge vedkommende\na. er arbeidstaker eller selvstendig næringsdrivende,\nb. skal yte tjenester,\nc. råder over tilstrekkelige midler til å forsørge seg selv og eventuelle medfølgende familiemedlemmer og er omfattet av en sykeforsikring som dekker alle risikoer under oppholdet, eller\nd. er opptatt ved en godkjent utdanningsinstitusjon. Det er et vilkår at formålet med oppholdet hovedsakelig er utdanning, herunder yrkesrettet utdanning, at vedkommende er omfattet av en sykeforsikring som dekker alle risikoer under oppholdet, og avgir en erklæring om at vedkommende har tilstrekkelige midler til å dekke underhold for seg selv og eventuelle familiemedlemmer.\nEn utlending som oppholder seg i riket etter første ledd bokstav a, men som opphører å være arbeidstaker eller selvstendig næringsdrivende, bevarer likevel sin status som arbeidstaker eller selvstendig næringsdrivende dersom vedkommende\na. er midlertidig arbeidsufør som følge av sykdom eller ulykke,\nb. dokumenterer å være ufrivillig arbeidsløs etter å ha hatt lønnet arbeid i mer enn ett år, og har meldt seg som arbeidssøkende hos Arbeids- og velferdsetaten,\nc. dokumenterer å være ufrivillig arbeidsløs etter utløpet av en tidsbegrenset arbeidskontrakt av mindre enn ett års varighet eller ufrivillig ha mistet sitt arbeid i løpet av de første tolv månedene, og har meldt seg som arbeidssøkende hos Arbeids- og velferdsetaten, eller\nd. påbegynner en yrkesrettet utdanning. Med mindre vedkommende ufrivillig er arbeidsløs, bevares status som arbeidstaker eller selvstendig næringsdrivende etter første ledd bokstav a bare så lenge den yrkesrettede utdanningen har sammenheng med vedkommendes tidligere arbeid.\nI tilfeller som nevnt i annet ledd bokstav c, bortfaller status etter første ledd bokstav a etter seks måneder.\nKongen kan gi nærmere bestemmelser i forskrift, herunder om hva som skal anses som tilstrekkelige midler etter første ledd bokstav c, om godkjente utdanningsinstitusjoner og om krav til erklæringen nevnt i første ledd bokstav d.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_112",
        "source_heading": "§ 112."
      }
    },
    {
      "provision_ref": "15:113",
      "chapter": "15",
      "section": "113",
      "title": "Oppholdsrett i mer enn tre måneder for familiemedlemmer som er EØS-borgere",
      "content": "En EØS-borger som er familiemedlem og følger eller gjenforenes med en EØS-borger som har oppholdsrett etter § 112 første ledd bokstav a, b eller c, har rett til å oppholde seg i riket så lenge EØS-borgerens oppholdsrett består.\nEn EØS-borger som er ektefelle, samboer eller forsørget barn under 21 år og som følger eller gjenforenes med en EØS-borger med oppholdsrett etter § 112 første ledd bokstav d, har rett til å oppholde seg i riket så lenge EØS-borgerens oppholdsrett består.\nVed EØS-borgerens utreise fra riket eller død bevarer familiemedlemmer som er EØS-borgere oppholdsretten så lenge de selv oppfyller vilkårene i § 112 første ledd. Uansett bevarer EØS-borgerens barn og den personen som har foreldreansvaret, oppholdsretten så lenge barnet er opptatt ved en godkjent utdanningsinstitusjon.\nVed skilsmisse eller opphør av samboerskap bevarer familiemedlemmet til en EØS-borger oppholdsretten så lenge vedkommende selv oppfyller vilkårene i § 112 første ledd.\nKongen kan gi nærmere bestemmelser i forskrift om en videre oppholdsrett for personer med foreldreansvar som nevnt i tredje ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_113",
        "source_heading": "§ 113."
      }
    },
    {
      "provision_ref": "15:114",
      "chapter": "15",
      "section": "114",
      "title": "Oppholdsrett i mer enn tre måneder for familiemedlemmer og andre utlendinger som ikke er EØS-borgere",
      "content": "Bestemmelsene i § 113 første og annet ledd gjelder tilsvarende for utlendinger som ikke er EØS-borgere, dersom de er familiemedlemmer til en EØS-borger med oppholdsrett etter § 112 første ledd bokstav a, b eller c, eller dersom de er ektefeller, samboere eller forsørget barn under 21 år som følger eller gjenforenes med en EØS-borger med oppholdsrett etter § 112 første ledd bokstav d.\nEn utlending som nevnt i § 110 fjerde ledd, har oppholdsrett i mer enn tre måneder så lenge dette skjer som ledd i utøvelsen av en tjeneste eller det er nødvendig for etableringen av en virksomhet i riket. Kongen kan gi nærmere bestemmelser i forskrift.\nVed EØS-borgerens død bevarer et familiemedlem som ikke er EØS-borger, oppholdsretten hvis vedkommende har hatt opphold i riket som familiemedlem i ett år før dødsfallet og oppfyller vilkårene i § 112 første ledd bokstav a, b eller c eller oppholder seg i riket som familiemedlem til en person som oppfyller vilkårene i § 112 første ledd bokstav a, b eller c. Ved en EØS-borgers utreise fra riket eller død bevarer uansett EØS-borgerens barn og den personen som har foreldreansvaret, oppholdsretten så lenge barnet er opptatt ved en godkjent utdanningsinstitusjon.\nVed skilsmisse eller opphør av samboerskap bevarer EØS-borgerens familiemedlemmer som ikke er EØS-borgere, oppholdsretten så lenge de selv oppfyller vilkårene i § 112 første ledd bokstav a, b eller c, eller er familiemedlem til en person som oppfyller vilkårene i § 112 første ledd bokstav a, b eller c, forutsatt at\na. ekteskapet på separasjonstidspunktet hadde vart i tre år og herunder ett år i riket,\nb. foreldreansvaret til barn av EØS-borgeren ved avtale eller dom er overført til ektefellen som ikke er EØS-borger,\nc. det foreligger en særlig vanskelig situasjon, for eksempel at ektefellen som ikke er EØS-borger, eller eventuelle barn har vært utsatt for vold eller andre alvorlige overgrep i ekteskapet, eller\nd. ektefellen som ikke er EØS-borger, ved avtale eller dom utøver samvær med barn i riket.\nKongen kan gi nærmere bestemmelser i forskrift om en videre oppholdsrett for personer med foreldreansvar eller samværsrett som nevnt i tredje og fjerde ledd, og ved opphør av samboerskap etter fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_114",
        "source_heading": "§ 114."
      }
    },
    {
      "provision_ref": "15:115",
      "chapter": "15",
      "section": "115",
      "title": "Varig oppholdsrett for EØS-borgere",
      "content": "En EØS-borger som etter §§ 112 og 113 har hatt sammenhengende lovlig opphold i riket i fem år, får varig oppholdsrett. Midlertidig opphold utenfor riket er under visse omstendigheter tillatt uten at kravet til sammenhengende opphold berøres. Den varige oppholdsretten består uavhengig av om vilkårene for opphold i §§ 112 og 113 er oppfylt. Den varige oppholdsretten bortfaller hvis innehaveren oppholder seg utenfor riket i mer enn to påfølgende år.\nEn EØS-borger som oppholder seg i riket etter § 112 første ledd bokstav a, får varig oppholdsrett selv om vedkommende ikke har hatt sammenhengende opphold i fem år hvis vedkommende\na. ved opphør av sin yrkesaktivitet går over på førtidspensjon eller har nådd den alderen som er fastsatt i lovgivningen for rett til alderspensjon, og har hatt sammenhengende opphold i riket i mer enn tre år og arbeid i riket i minst de tolv forutgående månedene,\nb. har oppholdt seg sammenhengende i riket i mer enn to år og blir varig arbeidsufør, eller\nc. etter å ha arbeidet og oppholdt seg i riket i tre sammenhengende år, arbeider i et annet EØS-land, men fortsatt oppholder seg i riket og vender tilbake til bostedet daglig eller minst en gang i uken.\nHvis uførheten etter annet ledd bokstav b skyldes arbeidsulykke eller yrkessykdom som helt eller delvis gir vedkommende rett til offentlige ytelser, stilles ingen krav til oppholdets varighet.\nEn EØS-borger som er familiemedlem og bor sammen med en person som nevnt i annet ledd, får varig oppholdsrett på det tidspunktet varig oppholdsrett etter annet ledd inntrer.\nEn EØS-borger som er familiemedlem og bor sammen med en EØS-borger med oppholdsrett etter § 112 første ledd bokstav a, får varig oppholdsrett ved EØS-borgerens død selv om avdøde ikke hadde varig oppholdsrett etter første eller annet ledd, hvis\na. avdøde hadde hatt opphold i riket i to sammenhengende år før dødsfallet, eller\nb. dødsfallet var forårsaket av en arbeidsulykke eller yrkessykdom.\nKongen kan gi nærmere bestemmelser i forskrift, herunder om hva som skal anses som sammenhengende lovlig opphold, om hva som ligger i midlertidig opphold utenfor riket, herunder om gyldige fraværsgrunner, om hva som ligger i vilkåret om å bo sammen og om bortfall av den varige oppholdsretten.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_115",
        "source_heading": "§ 115."
      }
    },
    {
      "provision_ref": "15:116",
      "chapter": "15",
      "section": "116",
      "title": "Varig oppholdsrett for familiemedlemmer som ikke er EØS-borgere",
      "content": "Et familiemedlem som ikke er EØS-borger, og som etter § 114 første ledd har bodd sammen med en EØS-borger og har hatt sammenhengende lovlig opphold i riket i fem år, får varig oppholdsrett. Det samme gjelder et familiemedlem som ikke er EØS-borger og som etter § 114 tredje ledd første punktum eller fjerde ledd har hatt sammenhengende lovlig opphold i riket i fem år. Midlertidig opphold utenfor riket er under visse omstendigheter tillatt uten at kravet til sammenhengende opphold berøres. Den varige oppholdsretten består uavhengig av om vilkårene for opphold i § 114 er oppfylt. Den varige oppholdsretten bortfaller hvis innehaveren oppholder seg utenfor riket i mer enn to påfølgende år.\nVarig oppholdsrett etter § 115 fjerde og femte ledd gjelder tilsvarende for familiemedlemmer som ikke er EØS-borgere.\nKongen kan gi nærmere bestemmelser i forskrift, herunder om hva som skal anses som sammenhengende lovlig opphold, om hva som ligger i midlertidig opphold utenfor riket, herunder om gyldige fraværsgrunner, om hva som ligger i vilkåret om å bo sammen og om bortfall av den varige oppholdsretten.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_116",
        "source_heading": "§ 116."
      }
    },
    {
      "provision_ref": "15:117",
      "chapter": "15",
      "section": "117",
      "title": "Registreringsbevis for utlendinger med oppholdsrett etter §§ 112 eller 113",
      "content": "En EØS-borger som oppholder seg i riket etter §§ 112 eller 113 i mer enn tre måneder, skal registrere seg. Fristen for registrering er tre måneder fra innreisedatoen. Når EØS-borgeren framlegger dokumentasjon som nevnt i annet og tredje ledd, utstedes straks et registreringsbevis.\nFor registrering av en EØS-borger med oppholdsrett etter § 112 kan det i tillegg til gyldig identitetskort eller pass kreves framlagt\na. bekreftelse fra arbeidsgiver på ansettelse eller bevis for at utlendingen utøver selvstendig næringsvirksomhet eller bekreftelse på avtale om tjenesteytelse, jf. § 112 første ledd bokstav a og b,\nb. sykeforsikring og dokumentasjon på at vedkommende har tilstrekkelige midler til å dekke underhold for seg selv og eventuelle familiemedlemmer, jf. § 112 første ledd bokstav c,\nc. bekreftelse på at vedkommende er opptatt ved en godkjent utdanningsinstitusjon, sykeforsikring og erklæring om at vedkommende råder over tilstrekkelige midler til å dekke underhold for seg selv og eventuelle familiemedlemmer, jf. § 112 første ledd bokstav d.\nFor registrering av en EØS-borger som oppholder seg i riket som familiemedlem med oppholdsrett etter § 113, kan det i tillegg til gyldig identitetskort eller pass kreves framlagt\na. dokument som attesterer familieforholdet som er grunnlaget for oppholdsretten,\nb. registreringsbevis til EØS-borgeren som utlendingen følger eller gjenforenes med, og\nc. dokumentasjon på forsørgelse i tilfeller hvor status som familiemedlem er betinget av at utlendingen forsørges, jf. § 110 tredje ledd bokstav c og d.\nKongen kan gi nærmere bestemmelser i forskrift, herunder om hvilken myndighet som registrerer og utsteder registreringsbevis og om å fastsette gebyr for utstedelsen. Kongen kan gi nærmere bestemmelser om arbeidssøkerens plikt til å registrere seg når EØS-borgeren finner arbeid etter utløpet av fristen i første ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_117",
        "source_heading": "§ 117."
      }
    },
    {
      "provision_ref": "15:118",
      "chapter": "15",
      "section": "118",
      "title": "Oppholdskort for utlendinger med oppholdsrett etter § 114 som ikke er EØS-borgere",
      "content": "En utlending som oppholder seg i riket etter § 114 i mer enn tre måneder, plikter å anskaffe oppholdskort. Søknadsfristen for oppholdskort er tre måneder fra innreisedatoen. Når utlendingen framlegger dokumentasjon som nevnt i annet ledd, utstedes straks et bevis for at søknad om oppholdskort er levert.\nVed søknad om oppholdskort for familiemedlemmer skal det framlegges\na. gyldig pass,\nb. dokument som attesterer familieforholdet som er grunnlaget for oppholdsretten,\nc. registreringsbevis til EØS-borgeren som utlendingen følger eller gjenforenes med,\nd. dokumentasjon på forsørgelse i tilfeller hvor status som familiemedlem er betinget av at utlendingen forsørges, jf. § 110 tredje ledd bokstav c og d.\nVed søknad om oppholdskort for utlendinger som nevnt i § 110 fjerde ledd skal det framlegges\na. gyldig pass og\nb. dokumentasjon på at utlendingen skal utføre arbeid etter reglene om fri bevegelighet for tjenester i EØS-avtalen, eller skal etablere seg etter reglene om fri etableringsrett i EØS-avtalen.\nSøknad om oppholdskort avgjøres innen seks måneder etter at søknaden er levert. Oppholdskortet er gyldig i fem år eller for EØS-borgerens oppholdsperiode hvis varigheten av denne antas å bli kortere enn fem år. Med mindre særlige grunner foreligger, opphører oppholdskortets gyldighet ved opphold utenfor riket i mer enn seks måneder per år.\nKongen kan gi nærmere bestemmelser i forskrift, herunder om hvilken myndighet som mottar søknad om og utsteder oppholdskort og om å fastsette gebyr for utstedelsen. Kongen kan gi nærmere bestemmelser om dokumentasjon etter annet og tredje ledd, om varigheten av oppholdskortet og om gyldighet ved opphold utenfor riket etter fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_118",
        "source_heading": "§ 118."
      }
    },
    {
      "provision_ref": "15:119",
      "chapter": "15",
      "section": "119",
      "title": "Oppholdsbevis og oppholdskort for utlendinger med varig oppholdsrett etter §§ 115 og 116",
      "content": "En EØS-borger som oppholder seg i riket etter § 115, gis etter søknad varig oppholdsbevis.\nEn utlending som oppholder seg i riket etter § 116, gis etter søknad varig oppholdskort. Søknad om varig oppholdskort skal leveres før utløpet av gyldighetsperioden for oppholdskort utstedt etter § 118.\nUtlendingsdirektoratet avgjør søknader om varig oppholdsbevis og varig oppholdskort etter denne bestemmelsen.\nKongen kan gi nærmere bestemmelser i forskrift, herunder om hvilken myndighet som mottar søknad om og utsteder varig oppholdsbevis og varig oppholdskort og om fastsettelse av gebyr for utstedelsen. Kongen kan fastsette at politiet gis myndighet til å innvilge søknader etter denne bestemmelsen.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_119",
        "source_heading": "§ 119."
      }
    },
    {
      "provision_ref": "15:120",
      "chapter": "15",
      "section": "120",
      "title": "Tilbakekall av oppholdsdokumenter mv.",
      "content": "En utlending som ellers fyller vilkårene for oppholdsrett etter dette kapittelet, har ikke slik rett dersom det foreligger omstendigheter som vil gi grunn til å nekte utlendingen adgang til eller opphold i riket etter andre bestemmelser i loven. Det samme gjelder dersom utlendingen mot bedre vitende har gitt uriktige opplysninger eller fortiet forhold av vesentlig betydning.\nRegistreringsbevis, oppholdskort, varig oppholdsbevis og varig oppholdskort kan tilbakekalles av grunner som nevnt i første ledd.\nRegistreringsbevis og oppholdskort kan tilbakekalles når registreringen av andre grunner anses ugyldig. For beslutningen om tilbakekall etter dette leddet gjelder forvaltningsloven § 35 så langt det passer.\nOppholdsdokumenter som nevnt i annet ledd, skal tilbakekalles når oppholdsretten bortfaller som nevnt i §§ 115 første ledd fjerde punktum og 116 første ledd femte punktum.\nOppholdskort skal tilbakekalles hvis en utlending som ikke er EØS-borger, får oppholdstillatelse etter lovens kapittel 3, 4, 6 eller 7. Dette gjelder ikke når utlendingen er familiemedlem til en EØS-borger.\nOppholdskort kan nektes utstedt etter bestemmelsene i §§ 118 og 119 dersom referansepersonen, jf. § 39, på forespørsel ikke samtykker i at søkeren gis opphold, eller dersom det er sannsynlig at ekteskapet er inngått mot en av partenes vilje eller med det hovedformål å skaffe søkeren lovlig opphold innenfor EØS-området.\nBestemmelsene i § 85 gjelder tilsvarende for saker etter dette kapitlet.\nUtlendingsdirektoratet treffer vedtak om tilbakekall etter annet ledd.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_120",
        "source_heading": "§ 120."
      }
    },
    {
      "provision_ref": "15:121",
      "chapter": "15",
      "section": "121",
      "title": "Bortvisning",
      "content": "EØS-borgere og deres familiemedlemmer kan bortvises når\na. de ikke viser gyldig pass eller annet godkjent reisedokument eller visum når dette er nødvendig,\nb. de reiser inn eller oppholder seg i riket uten rett til innreise, oppholdsrett eller varig oppholdsrett etter §§ 111, 112, 113, 114, 115 eller 116, og de heller ikke har rett til innreise eller oppholdstillatelse etter lovens alminnelige bestemmelser, eller\nc. det foreligger forhold som gir grunnlag for utvisning.\nEn utlending som nevnt i § 110 fjerde ledd og som har oppholdsrett etter § 111 annet ledd eller § 114 annet ledd, kan bortvises når det foreligger forhold som gir grunnlag for utvisning.\nSak om bortvisning etter første ledd bokstav a og c må reises ved innreise eller senest innen sju dager. Dersom sak om bortvisning ikke er reist innen sju dager, kan en utlending som ikke har oppholdsrett etter dette kapitlet, bortvises etter vedtak fra Utlendingsdirektoratet etter reglene i første ledd bokstav c.\nSak som skal avgjøres av Utlendingsdirektoratet, forberedes av politiet.\nKongen kan gi nærmere bestemmelser i forskrift, herunder om at bortvisning etter første ledd kan treffes av politiet.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_121",
        "source_heading": "§ 121."
      }
    },
    {
      "provision_ref": "15:122",
      "chapter": "15",
      "section": "122",
      "title": "Utvisning av hensyn til offentlig orden eller sikkerhet.",
      "content": "EØS-borgere og deres familiemedlemmer, og utlendinger som nevnt i lovens § 110 fjerde ledd med oppholdsrett etter § 111 annet ledd eller § 114 annet ledd, kan utvises når hensynet til offentlig orden eller sikkerhet tilsier det. Det er et vilkår for utvisning at det hos utlendingen foreligger, eller må antas å foreligge, personlige forhold som innebærer en virkelig, umiddelbar og tilstrekkelig alvorlig trussel mot grunnleggende samfunnshensyn. Kongen kan i forskrift fastsette nærmere bestemmelser om hva som er omfattet av offentlig orden og sikkerhet.\nEn utlending som kan utvises etter første ledd, kan likevel ikke utvises når utlendingen\na. har varig oppholdsrett etter §§ 115 eller 116 med mindre tungtveiende hensyn til offentlig orden eller sikkerhet tilsier det,\nb. er EØS-borger som har oppholdt seg de siste ti år i riket, med mindre det er tvingende nødvendig av hensyn til offentlig sikkerhet, eller\nc. er EØS-borger som er mindreårig, med mindre det er tvingende nødvendig av hensyn til offentlig sikkerhet. Dette gjelder likevel ikke overfor mindreårige hvis utvisning av den mindreårige er nødvendig for å ivareta hensynet til barnets beste.\nEn utlending som har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd, kan utvises uavhengig av bestemmelsene i annet ledd.\nUtvisning etter bestemmelsene i denne paragrafen besluttes ikke dersom det i betraktning av forholdets alvor og utlendingens tilknytning til riket, vil utgjøre et uforholdsmessig tiltak overfor utlendingen selv eller familiemedlemmene. Ved vurderingen av om utvisning utgjør et uforholdsmessig tiltak, skal det blant annet legges vekt på varigheten av vedkommendes opphold i riket, alder, helsetilstand, familiesituasjon, økonomisk situasjon, sosial og kulturell integrering i riket og tilknytning til hjemlandet. I saker som berører barn, skal barnets beste være et grunnleggende hensyn.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 19 juni 2015 nr. 65 (ikr. 1 okt 2015), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099).",
      "metadata": {
        "source": "lovdata",
        "source_node_id": "PARAGRAF_122",
        "source_heading": "§ 122."
      }
    },
    {
      "provision_ref": "15:123",
      "chapter": "15",
      "section": "123",
      "title": "Utvisning av hensyn til folkehelsen",
      "content": "En utlending med oppholdsrett etter § 111 kan utvises når det er nødvendig av hensyn til folkehelsen og myndighetene har iverksatt beskyttelsestiltak i forhold til egne borgere.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_123",
        "source_heading": "§ 123."
      }
    },
    {
      "provision_ref": "15:124",
      "chapter": "15",
      "section": "124",
      "title": "Innreiseforbud og vedtaksmyndighet mv.",
      "content": "Utvisning er til hinder for senere innreise. Innreiseforbudet kan gjøres varig eller tidsbegrenset, men ikke for kortere tidsrom enn to år. Ved vurderingen skal det særlig legges vekt på forhold som nevnt i § 122 første ledd.\nInnreiseforbudet kan etter søknad oppheves dersom nye omstendigheter tilsier det. Dersom særskilte omstendigheter foreligger, kan den som er utvist, etter søknad få adgang til riket for kortvarig besøk selv om innreiseforbudet ikke oppheves, men som regel ikke før ett år er gått fra utreisen.\nUtlendingsdirektoratet treffer vedtak om utvisning etter bestemmelsene i §§ 122 og 123, og avgjør også søknad om adgang til riket fra en utlending som er utvist. Sak som skal avgjøres av Utlendingsdirektoratet, forberedes av politiet.\nFør det treffes vedtak om utvisning av en utlending som utholder en strafferettslig særreaksjon, skal det innhentes uttalelse fra den faglig ansvarlige for særreaksjonen, jf. psykisk helsevernloven § 1-4, om gjennomføringen av særreaksjonen og faren for nye alvorlige lovbrudd. Uttalelsen skal forelegges påtalemyndigheten, som skal gis anledning til å uttale seg om saken.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 24 apr 2015 nr. 22 (ikr. 1 mai 2015 iflg. res. 24 apr 2015 nr. 405).",
      "metadata": {
        "source": "lovdata",
        "source_node_id": "PARAGRAF_124",
        "source_heading": "§ 124."
      }
    },
    {
      "provision_ref": "15:125",
      "chapter": "15",
      "section": "125",
      "title": "Overgangsordninger for nye avtaleparter til EØS-avtalen",
      "content": "Ved utvidelse av EØS-avtalen til nye avtaleparter kan Kongen i forskrift fastsette overgangsordninger som avviker fra bestemmelsene i dette kapittelet.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_125",
        "source_heading": "§ 125."
      }
    },
    {
      "provision_ref": "15:125 a",
      "chapter": "15",
      "section": "125 a",
      "title": "Rett til fortsatt opphold for britiske borgere og deres familiemedlemmer",
      "content": "Kongen kan gi forskrift om rett til opphold for britiske borgere som har oppholdsrett eller varig oppholdsrett etter §§ 111, 112 eller 115 på det tidspunktet bestemmelsene i EØS-avtalen ikke lenger kommer til anvendelse overfor Storbritannia, og om rett til opphold for deres familiemedlemmer, jf. § 110. Kongen kan gi forskrift om søknadsfrister, klage, gebyr mv. for personer som nevnt i første punktum. Forskriftene kan avvike fra øvrige bestemmelser i loven.\n0 Tilføyd ved lov 29 mars 2019 nr. 9, endret ved lov 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099).",
      "metadata": {
        "source": "lovdata",
        "source_node_id": "PARAGRAF_125a",
        "source_heading": "§ 125 a."
      }
    },
    {
      "provision_ref": "126",
      "section": "126",
      "title": "Betydningen av grunnleggende nasjonale interesser og utenrikspolitiske hensyn i saker etter utlendingsloven",
      "content": "Av hensyn til grunnleggende nasjonale interesser eller utenrikspolitiske hensyn kan det treffes vedtak eller beslutning om å nekte en tillatelse eller rettighet som ellers kunne blitt innvilget etter loven eller forskriften. Tilsvarende kan det settes begrensninger eller vilkår, eller treffes vedtak om bortvisning.\nAv hensyn til grunnleggende nasjonale interesser kan det treffes vedtak om utvisning. Vernet mot utsendelse i § 73 første til tredje ledd er ikke til hinder for at det treffes vedtak om utvisning. En flyktning etter § 28 første ledd bokstav a kan ikke nektes eller fratas anerkjennelse som flyktning på grunn av grunnleggende nasjonale interesser eller utenrikspolitiske hensyn. Dersom en flyktning etter § 28 første ledd bokstav b utvises av hensyn til grunnleggende nasjonale interesser, mister vedkommende retten til anerkjennelse som flyktning. For både flyktninger etter § 28 første ledd bokstav a og b opphører enhver gyldig oppholdstillatelse å gjelde straks det er truffet vedtak om utvisning i førsteinstans, med mindre førsteinstansen, klageinstansen eller domstolen beslutter at denne virkningen skal utsettes. I stedet for vedtak om utvisning kan det treffes vedtak om tilbakekall av oppholdstillatelse og av andre rettigheter som er gitt etter utlendingsloven.\nDet kan ikke treffes vedtak om utvisning eller tilbakekall etter annet ledd dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene. I saker som berører barn, skal barnets beste være et grunnleggende hensyn.\nAv hensyn til grunnleggende nasjonale interesser eller utenrikspolitiske hensyn kan en utlending innvilges oppholdstillatelse i Norge, eller det kan treffes annet vedtak eller beslutning til utlendingens fordel.\nSelv om utlendingen blir utvist, bortvist eller for øvrig får et vedtak som innebærer at vedkommende mangler et lovlig oppholdsgrunnlag, kan ikke vedkommende pålegges å forlate landet i strid med vernet mot utsendelse etter § 73.\nI tillegg til den retten til fritt rettsråd uten behovsprøving som følger av § 92 første og annet ledd, skal det gis fritt rettsråd uten behovsprøving i forbindelse med saksbehandlingen i Utlendingsdirektoratet, dersom\na. utlendingen har søkt oppholdstillatelse etter § 28 eller har påberopt seg vernet mot utsendelse etter § 73, og\nb. saken kan berøre utenrikspolitiske hensyn eller grunnleggende nasjonale interesser.\nKongen kan gi nærmere regler i forskrift, herunder om forholdet til saksbehandlingsreglene i lovens kapittel 11 og om unntak fra retten til fritt rettsråd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 20 mai 2016 nr. 11 (ikr. 20 mai 2016 iflg. res. 20 mai 2016 nr. 509), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_126",
        "source_heading": "§ 126."
      }
    },
    {
      "provision_ref": "127",
      "section": "127",
      "title": "Vedtaksmyndighet",
      "content": "Vedtak eller beslutninger i saker som berører grunnleggende nasjonale interesser eller utenrikspolitiske hensyn treffes av Utlendingsdirektoratet, med mindre\na. departementet beslutter at saken skal avgjøres av departementet,\nb. avgjørelsen gjelder bruk av tvangsmidler eller andre beslutninger som etter loven skal treffes av politiet, eller\nc. annet følger av paragrafen her.\nI saker hvor Utlendingsdirektoratet mottar en vurdering fra Politiets sikkerhetstjeneste om grunnleggende nasjonale interesser eller fra Utenriksdepartementet om utenrikspolitiske hensyn, skal den mottatte vurderingen som hovedregel legges til grunn.\nDet kan ikke innvilges oppholdstillatelse eller treffes annet vedtak eller beslutning til utlendingens fordel etter § 126 fjerde ledd uten samtykke fra departementet.\nVedtak etter § 126 om å utvise en utlending som har oppholdstillatelse i Norge, tilbakekalle en oppholdstillatelse eller nekte fornyelse av en oppholdstillatelse som utlendingen ellers har rett til å få fornyet, treffes av departementet. Departementet treffer også vedtak i tilsvarende saker som gjelder utlending med oppholdsrett etter lovens kapittel 13. Det samme gjelder vedtak om bortfall av vernet mot utsendelse for en utlending som tidligere er utvist, jf. § 73.\nNår departementet treffer vedtak eller beslutning etter første eller fjerde ledd, kan departementet også avgjøre alle andre tilknyttede saker.\nKongen kan i forskrift fastsette unntak fra første, tredje og fjerde ledd, og kan gi nærmere regler om blant annet\na. når underliggende organer skal forelegge saker som kan berøre grunnleggende nasjonale interesser eller utenrikspolitiske hensyn, for departementet,\nb. innhenting av vurderinger fra Politiets sikkerhetstjeneste og Utenriksdepartementet,\nc. betydningen av uttalelser fra andre organer enn Politiets sikkerhetstjeneste og Utenriksdepartementet,\nd. vedtaksmyndighet i saker om bortvisning.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lov 20 mai 2016 nr. 11 (ikr. 20 mai 2016 iflg. res. 20 mai 2016 nr. 509).",
      "metadata": {
        "source": "lovdata",
        "source_node_id": "PARAGRAF_127",
        "source_heading": "§ 127."
      }
    },
    {
      "provision_ref": "128",
      "section": "128",
      "title": "Instruksjonsmyndighet mv.",
      "content": "Departementet kan, uavhengig av de begrensningene som følger av § 76 annet ledd, instruere om saksbehandlingen og om alle prosessuelle beslutninger i enkeltsaker som kan berøre grunnleggende nasjonale interesser eller utenrikspolitiske hensyn. Departementet kan i enkeltsaker ikke instruere om bruk av tvangsmidler som besluttes i medhold av lovens kapittel 12, jf. § 130.\nDepartementet kan alltid instruere underliggende organer om å innvilge oppholdstillatelse i Norge eller om å treffe et annet vedtak eller beslutning til utlendingens fordel dersom saken berører grunnleggende nasjonale interesser eller utenrikspolitiske hensyn.\nDepartementet kan instruere i sak om oppholdsstatus etter § 35 (overføringsflyktninger) dersom saken berører grunnleggende nasjonale interesser eller utenrikspolitiske hensyn.\nDepartementet kan instruere underliggende organer om å forberede avgjørelse av saker hvor departementet skal treffe vedtak eller beslutning.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lov 20 apr 2018 nr. 10 (ikr. 20 apr 2018 iflg. res. 20 apr 2018 nr. 589).",
      "metadata": {
        "source": "lovdata",
        "source_node_id": "PARAGRAF_128",
        "source_heading": "§ 128."
      }
    },
    {
      "provision_ref": "128 a",
      "section": "128 a",
      "title": "Utveksling av opplysninger mellom offentlige organer",
      "content": "Kongen kan gi nærmere regler i forskrift om utveksling av opplysninger mellom offentlige organer i saker som kan berøre grunnleggende nasjonale interesser eller utenrikspolitiske hensyn.\n0 Tilføyd ved lov 21 juni 2013 nr. 92 (ikr. 21 juni 2013 iflg. res. 21 juni 2013 nr. 709).",
      "metadata": {
        "source": "lovdata",
        "source_node_id": "PARAGRAF_128a",
        "source_heading": "§ 128 a."
      }
    },
    {
      "provision_ref": "129",
      "section": "129",
      "title": "Klageadgang mv.",
      "content": "Departementet er klageinstans i saker som ikke er avgjort av departementet selv i førsteinstans, og hvor grunnleggende nasjonale interesser eller utenrikspolitiske hensyn helt eller delvis har vært avgjørende for utfallet av saken.\nI saker hvor departementet treffer vedtak i førsteinstans, kan vedtaket ikke påklages, men hvis det reises søksmål mot departementets vedtak, bærer staten alle kostnader med saken.\nDersom departementet har gitt instruks om oppholdsstatus for utlending som har fått innreisetillatelse etter § 35, skal klage over avgjørelsen behandles av Kongen i statsråd.\nEn beslutning fra departementet om å nekte samtykke etter § 127 tredje ledd kan ikke påklages.\nDersom utlendingen er funnet å utgjøre en trussel mot grunnleggende nasjonale interesser, kan det settes en kortere utreisefrist enn sju dager, jf. § 90 a første ledd, og det kan besluttes at vedtaket skal iverksettes straks, jf. § 90 c.\nPåberoper en utlending seg å være flyktning eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom\na. søknaden om opphold er avvist i medhold av § 32,\nb. søkeren tidligere har fått avslag på søknad om asyl i annet land, eller\nc. vilkårene for opphold etter § 28 eller for vern mot utsendelse etter § 73 åpenbart ikke er oppfylt.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_129",
        "source_heading": "§ 129."
      }
    },
    {
      "provision_ref": "130",
      "section": "130",
      "title": "Tvangsmidler mv.",
      "content": "Det kan foretas beslag av reisedokumenter etter § 104, eller pålegges meldeplikt og bestemt oppholdssted etter § 105, dersom\na. utlendingen er funnet å utgjøre en trussel mot grunnleggende nasjonale interesser og\nb. ikke har innrettet seg etter et vedtak som pålegger en utreiseplikt, jf. § 90, eller tvangsretur for øvrig ikke lar seg gjennomføre.\nEn utlending kan pågripes og interneres etter §§ 106 til 106 c dersom utlendingen utgjør en trussel mot grunnleggende nasjonale interesser, og dette er fastslått i et vedtak i utlendingssaken, og det treffes tiltak mot utlendingen med sikte på utsendelse. Bestemmelsene om lengste samlede tid for internering i § 106 b tredje ledd gjelder ikke.\nUnder krig eller når krig truer, eller under særlige forhold ellers, kan Kongen av hensyn til grunnleggende nasjonale interesser gi ytterligere bestemmelser om meldeplikt enn det som framgår av § 19 og forskrift gitt i medhold av § 20.\nKongen kan gi forskrift med nærmere bestemmelser om pålegg om meldeplikt eller bestemt oppholdssted etter første ledd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_130",
        "source_heading": "§ 130."
      }
    },
    {
      "provision_ref": "131",
      "section": "131",
      "title": "Forholdet til tvisteloven",
      "content": "Tvisteloven gjelder når ikke annet følger av regler gitt i eller i medhold av loven her.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_131",
        "source_heading": "§ 131."
      }
    },
    {
      "provision_ref": "132",
      "section": "132",
      "title": "Søksmålsfrister og saksforberedelse",
      "content": "Søksmål om gyldigheten av et vedtak etter dette kapittel eller krav om erstatning som følge av avgjørelsen, skal ikke kunne reises uten at parten har nyttet sin adgang til å klage over gyldigheten av vedtaket, og klagen er avgjort av den høyeste klageinstans som står åpen. Forvaltningsloven § 27 b annet punktum gjelder ikke.\nVedtak som er truffet med begrunnelse i grunnleggende nasjonale interesser eller utenrikspolitiske hensyn etter reglene i kapittelet her, må bringes inn for tingretten innen én måned fra det tidspunkt underretningen om vedtaket er kommet frem til parten.\nDet kan gis oppfriskning ved oversittelse av fristen etter annet ledd dersom\na. det fremlegges opplysninger om vesentlige faktiske forhold som var ukjent eller ikke var inntruffet da saken ble avgjort, og utlendingen bringer saken inn for domstolen så snart som mulig etter at opplysningene blir kjent, eller\nb. en bindende avgjørelse av en internasjonal domstol, eller andre lignende forhold, tilsier at vedtak kan ha vært basert på uriktig anvendelse av folkeretten.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_132",
        "source_heading": "§ 132."
      }
    },
    {
      "provision_ref": "133",
      "section": "133",
      "title": "Oppnevning av særskilt advokat",
      "content": "Som vilkår for at det føres bevis om forhold som ellers kan holdes hemmelig av hensyn til rikets sikkerhet eller forholdet til fremmed stat, jf. tvisteloven § 22-1 første og annet ledd, kan Kongen bestemme at opplysningene bare skal gjøres kjent for en særskilt advokat som oppnevnes for utlendingen. Tilsvarende gjelder ved domstolsbehandling av sak om tvangsmidler ilagt av hensyn til grunnleggende nasjonale interesser, jf. § 130.\nDen særskilte advokaten oppnevnes av retten så snart som mulig etter at det er truffet beslutning som nevnt i første ledd, og skal ha godtgjørelse av staten etter reglene i lov om fri rettshjelp. Dette gjelder selv om utlendingen ikke er innvilget fri sakførsel og uten at det foretas behovsprøving.\nDet skal oppnevnes samme særskilte advokat på alle trinn av saken, med mindre særlige grunner tilsier noe annet.\nKongen fastsetter nærmere regler i forskrift om hvem som kan oppnevnes som særskilt advokat, herunder om krav til sikkerhetsklarering.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_133",
        "source_heading": "§ 133."
      }
    },
    {
      "provision_ref": "134",
      "section": "134",
      "title": "Den særskilte advokatens rolle",
      "content": "Dersom det er oppnevnt særskilt advokat for utlendingen, skal vedkommende gjøres kjent med de opplysninger og bevis som føres etter samtykke i henhold til tvisteloven § 22-1 annet ledd, jf. § 133 første ledd, og ivareta utlendingens interesser i forbindelse med rettens behandling av disse. Retten bestemmer hvordan den særskilte advokaten skal få tilgang til de graderte opplysningene.\nDen særskilte advokaten skal varsles om alle rettsmøter som avholdes i saken, og har rett til å være til stede under hele rettsmøtet.\nDen særskilte advokaten skal bevare taushet om innholdet i opplysninger som nevnt i første ledd, om det som kommer frem under behandlingen av opplysningene, og om den delen av rettens dom hvor opplysningene refereres. Taushetsplikten gjelder også etter at vedkommende har avsluttet oppdraget.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_134",
        "source_heading": "§ 134."
      }
    },
    {
      "provision_ref": "135",
      "section": "135",
      "title": "Behandling av opplysninger som nevnt i tvisteloven § 22-1 første ledd",
      "content": "Det skal ikke med grunnlag i opplysninger som nevnt i tvisteloven § 22-1, jf. utlendingsloven § 133 første ledd, føres andre vitner enn det Kongen samtykker til.\nUtlendingen og dennes ordinære prosessfullmektig skal ikke delta i den del av saken hvor det behandles opplysninger som nevnt i første ledd. Slike opplysninger gjøres bare kjent for retten og den særskilte advokaten.\nDersom retten finner at vilkårene etter tvisteloven § 22-1 første ledd ikke er til stede, kan retten på begjæring fra den særskilte advokaten eller av eget tiltak beslutte å gi utlendingen innsyn i opplysningene. I så fall kan Kongen bestemme at opplysningene ikke skal brukes som bevis i saken. Ingen som har hatt tilgang til de aktuelle opplysningene, kan delta videre som dommer i saken.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_135",
        "source_heading": "§ 135."
      }
    },
    {
      "provision_ref": "136",
      "section": "136",
      "title": "Kommunikasjon mellom den særskilte advokaten, utlendingen og dennes ordinære prosessfullmektig",
      "content": "Etter at den særskilte advokaten har fått innsyn i opplysninger som nevnt i § 133 første ledd, kan vedkommende ikke drøfte saken muntlig eller skriftlig med utlendingen eller dennes prosessfullmektig, eller uttale seg i rettsmøter hvor utlendingen eller dennes prosessfullmektig er til stede. Den særskilte advokaten kan likevel motta skriftlige henvendelser.\nKongen kan gi nærmere regler i forskrift om kommunikasjonen mellom den særskilte advokaten og utlendingen og dennes ordinære prosessfullmektig. Kongen kan også gi regler i forskrift om den særskilte advokatens adgang til å ha befatning med den aktuelle saken på et senere tidspunkt.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_136",
        "source_heading": "§ 136."
      }
    },
    {
      "provision_ref": "137",
      "section": "137",
      "title": "Øvrige regler om rettens behandling av saken",
      "content": "Saksbehandlingen skal prioriteres og påskyndes så mye som mulig.\nRetten kan ikke settes med dommerfullmektig eller meddommere. Tvisteloven § 9-12 første ledd og § 29-17 gjelder ikke.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_137",
        "source_heading": "§ 137."
      }
    },
    {
      "provision_ref": "138",
      "section": "138",
      "title": "Rettens avgjørelser",
      "content": "Retten avsier dom etter at parten og den særskilte advokaten har hatt mulighet til å uttale seg.\nRettens avgjørelse etter § 135 tredje ledd treffes ved kjennelse. Den særskilte advokaten eller staten kan anke kjennelsen innen to uker.\nUtlendingen og dennes prosessfullmektig har ikke rett til innsyn i den delen av sakens avgjørelse som inneholder opplysninger som nevnt i § 133 første ledd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_138",
        "source_heading": "§ 138."
      }
    },
    {
      "provision_ref": "17:139",
      "chapter": "17",
      "section": "139",
      "title": "Forskrifter i medhold av loven",
      "content": "Foruten forskrifter som nevnt i de enkelte paragrafer, kan Kongen i forskrift gi nærmere regler til gjennomføring av loven.\n0 Endret ved lover 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324, tidligere § 124), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, tidligere § 126).",
      "metadata": {
        "source": "lovdata",
        "source_node_id": "PARAGRAF_139",
        "source_heading": "§ 139."
      }
    },
    {
      "provision_ref": "17:140",
      "chapter": "17",
      "section": "140",
      "title": "Ikrafttreden og overgangsbestemmelser",
      "content": "Loven gjelder fra den tid Kongen bestemmer.​1 Kongen kan sette i kraft de enkelte bestemmelsene til forskjellig tid. Fra den tiden loven trer i kraft oppheves lov 24. juni 1988 nr. 64 om utlendingers adgang til riket og deres opphold her. Kongen kan gi overgangsbestemmelser i forskrift.\n0 Endret ved lover 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324, tidligere § 125), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, tidligere § 127).\n1 Fra 1 jan 2010 iflg. res. 30 okt 2009 nr. 1324.",
      "metadata": {
        "source": "lovdata",
        "source_node_id": "PARAGRAF_140",
        "source_heading": "§ 140."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "title": "Lovens formål",
      "content": "Loven skal gi grunnlag for regulering av og kontroll med utlendingers opphold i riket, i samsvar med norsk innvandringspolitikk og internasjonale forpliktelser.\nLoven skal legge til rette for lovlig bevegelse over landegrensene, og ivareta rettssikkerheten til utlendinger som reiser inn i eller ut av riket, som oppholder seg her, eller som søker en tillatelse etter loven.\nLoven skal gi grunnlag for vern for utlendinger som har krav på beskyttelse etter alminnelig folkerett eller internasjonale avtaler som Norge er bundet av.\n0 Endret ved lov 2 juni 2023 nr. 20 (i kraft 1 juli 2023 iflg. res. 2 juni 2023 nr. 778).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Lovens saklige virkeområde",
      "content": "Loven gjelder utlendingers adgang til riket og deres opphold her. Også norske statsborgere og juridiske personer kan pålegges plikter etter loven.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Lovens forhold til internasjonale regler",
      "content": "Loven skal anvendes i samsvar med internasjonale regler som Norge er bundet av når disse har til formål å styrke individets stilling.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Utlendingers rettsstilling",
      "content": "Dersom ikke annet følger av gjeldende rettsregler, har utlendinger under sitt lovlige opphold i riket samme rettigheter og plikter som norske statsborgere.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "title": "Nærmere om hvem loven gjelder for",
      "content": "Med utlending forstås i denne loven enhver som ikke er norsk statsborger.\nNordiske borgere er unntatt fra kravet om oppholdstillatelse for å ta opphold eller arbeid i riket, jf. § 55. Kongen kan også fastsette unntak i forskrift for andre utlendinger.\nFor utlendinger tilknyttet diplomatiske eller lønnede konsulære representasjoner i riket, deres ektefeller eller samboere og forsørgede barn, bestemmer Kongen hvilke av lovens regler som skal gjelde. Kongen kan gi særlig forskrift for denne gruppen. Det samme gjelder ansatte i mellomstatlige organisasjoner, oppdragstakere for mellomstatlige organisasjoner eller konvensjonsorganer og personlig ansatte hos utenlandske representanter.\nFor utlendinger som skal ha opphold i riket i forbindelse med gjennomføring av en avtale om mellomstatlig samarbeid som Norge er bundet av, gjelder bestemmelsene om reisedokument, visum og oppholdstillatelse med de unntak som følger av avtalen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 20 des 2023 nr. 110 (i kraft 24 mai 2024 iflg. res. 24 mai 2024 nr. 811).",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "title": "Lovens stedlige virkeområde",
      "content": "Loven gjelder for riket, herunder for innretninger og anlegg som nyttes på eller er tilknyttet den norske delen av kontinentalsokkelen.\nKongen kan i forskrift fravike lovens regler for innretninger og anlegg som nevnt i første ledd, samt gi forskrift om kontroll ved reise mellom disse og norsk landterritorium.\nLoven gjelder også for Jan Mayen. Kongen kan gi forskrift om utlendingers adgang til Jan Mayen som fraviker lovens regler.\nLoven gjelder ikke for Svalbard. Kongen kan i forskrift gi nærmere regler om kontroll med utenlandske og norske reisende som kommer fra eller reiser til Svalbard.\nLoven gjelder ikke for norske sjøfartøy i utenriksfart. Kongen kan i forskrift gi nærmere regler om når loven eller regler gitt i medhold av loven får anvendelse for norske sjøfartøy i utenriksfart som anløper norsk havn.\n0 Endret ved lover 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "title": "(Opphevet)",
      "content": "0 Opphevet ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, men § 7 fjerde ledd annet punktum ikr. 21 juni 2013 iflg. res. 21 juni 2013 nr. 709).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Reisedokument",
      "content": "Dersom ikke annet er bestemt, skal en utlending som kommer til riket, ha pass eller annet legitimasjonsdokument som er godkjent som reisedokument.\nDepartementet fastsetter kravene for å godta pass eller annet legitimasjonsdokument som gyldig for innreise og opphold i riket.\nUtlendingsdirektoratet kan i særlige tilfeller frita en utlending fra kravet om pass eller godta annet dokument enn det som følger av de alminnelige reglene.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "title": "Visumplikt og visumfrihet",
      "content": "Utlendinger må ha visum til Norge for å kunne reise inn i riket, med mindre Kongen i forskrift har gjort unntak fra dette kravet. En utlending som er på norsk grense og som søker beskyttelse (asyl) etter reglene i kapittel 4, eller for øvrig gir opplysninger som tyder på at vernet mot utsendelse etter § 73 vil komme til anvendelse, har likevel rett til innreise uten visum, med mindre\na. det foreligger en krisesituasjon med ekstraordinært høye ankomster, og Kongen i statsråd på den bakgrunn har besluttet at det etter individuelle vurderinger kan treffes vedtak på grensestedet om å nekte realitetsbehandling av asylsøknader, eller\nb. utlendingen ankommer grensen mot nordisk nabostat og Kongen i statsråd har truffet beslutninger som nevnt i § 32 femte ledd om å nekte realitetsbehandling av asylsøknader fremmet på grensen mot den aktuelle nordiske nabostaten.\nUtlendinger som har oppholdstillatelse utstedt av et land som deltar i Schengensamarbeidet (Schengenland), slik dette er definert i forskrift, og har gyldig reisedokument, er unntatt fra visumplikt.\nVisum utstedt av et Schengenland gir rett til innreise og opphold i riket i den perioden visumet gjelder for, når denne retten fremgår av visumet.\nSamlet oppholdstid på Schengenterritoriet for en utlending som er unntatt fra visumplikten i medhold av første eller annet ledd, eller som har adgang til innreise og opphold etter tredje ledd, kan ikke overstige tre måneder i løpet av en periode på seks måneder.\nKongen kan gi nærmere regler i forskrift, herunder om hvem som er unntatt fra visumplikt etter annet ledd og om tidsberegningen i fjerde ledd.\nBeslutninger som treffes av Kongen i statsråd i medhold av første ledd bokstav a, skal fortrinnsvis gjelde for to uker og maksimalt seks uker. Det gjelder ikke plikt til forhåndsvarsling etter forvaltningsloven § 37. Beslutningene kan bare fornyes én gang, men ytterligere én gang dersom behovet oppstår når Stortinget ikke er samlet.\nAvgjørelse om tillatelse til innreise etter første ledd bokstav a og b kan treffes av politiet og anses ikke som enkeltvedtak.\n0 Endret ved lov 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005).",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "2:9 a",
      "chapter": "2",
      "section": "9 a",
      "title": "Fremreisetillatelse",
      "content": "Forordning (EU) 2018/1240 om etableringen av fremreisesystemet (ETIAS-forordningen), som endret ved forordning (EU) 2019/817, forordning (EU) 2021/1134 og forordning (EU) 2021/1152, gjelder som lov.\nKongen kan gi forskrift om gjennomføringen av forordningen, blant annet om saksbehandlingen for søknader om fremreisetillatelse og hvem som er klageinstans.\n0 Tilføyd ved lov 29 april 2022 nr. 26 (i kraft 12 okt 2025 iflg. res. 19 sep 2025 nr. 1876, endring endret ved lov 21 juni 2024 nr. 47).",
      "metadata": {
        "source": "lovdata",
        "source_node_id": "PARAGRAF_9a",
        "source_heading": "§ 9 a."
      }
    },
    {
      "provision_ref": "2:10",
      "chapter": "2",
      "section": "10",
      "title": "Schengenvisum",
      "content": "En søker har rett til visum for besøk inntil tre måneder i løpet av en periode på seks måneder når følgende vilkår er oppfylt:\na. utlendingen er i besittelse av et gyldig reisedokument eller dokumenter som tillater grensepassering,\nb. utlendingen kan sannsynliggjøre det planlagte formålet med oppholdet og har tilstrekkelige midler til sitt livsopphold, både under oppholdet og til tilbakereise til sitt hjemland eller til transitt til et tredjeland der utlendingen er sikret rett til innreise, eller kan erverve slike midler på lovlig måte,\nc. utlendingen er ikke innmeldt i Schengen Informasjonssystem (SIS) med henblikk på nekting av innreise,\nd. utlendingen anses ikke som en trussel for Norges eller andre Schengenlands offentlige orden, indre sikkerhet, folkehelse eller deres internasjonale forbindelser, særlig hvis det ikke foreligger noen melding i medlemsstatenes nasjonale dataregistre med henblikk på nekting av innreise på samme grunnlag.\nDet kan gjøres unntak fra retten til visum etter første ledd dersom innvandringsregulerende hensyn taler mot at visum gis, eller det foreligger omstendigheter som ville gitt grunn til å nekte utlendingen adgang til riket eller opphold i medhold av andre bestemmelser i loven.\nI avveiningen etter annet ledd skal det særlig legges vekt på barns behov for kontakt med foreldrene.\nVisum kan nektes dersom det er sannsynlig at søkeren eller dennes særkullsbarn vil bli mishandlet eller grovt utnyttet.\nVisum kan gis for en eller flere innreiser. Bestemmelsen i § 9 fjerde ledd gjelder tilsvarende.\nKongen kan i forskrift gi utfyllende regler om vilkårene for å innvilge visum etter første ledd og om varigheten og innholdet av slikt visum. Kongen kan også gi regler i forskrift om transittvisum og lufthavntransittvisum, og om visum til familiemedlemmer til utlendinger som er omfattet av EØS-avtalen eller EFTA-konvensjonen.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "2:11",
      "chapter": "2",
      "section": "11",
      "title": "Visum av humanitære grunner mv.",
      "content": "Når det er nødvendig av humanitære grunner, nasjonale hensyn eller på grunn av internasjonale forpliktelser, kan visum utstedes for inntil tre måneder selv om vilkårene i § 10 ikke er oppfylt. Bestemmelsen i § 9 fjerde ledd gjelder tilsvarende.\nVisum som utstedes i henhold til denne paragrafen, er bare gyldige for innreise og opphold i Norge i den angitte tidsperioden.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "2:12",
      "chapter": "2",
      "section": "12",
      "title": "Innreisevisum",
      "content": "En utlending som gis oppholdstillatelse eller som har til hensikt å oppholde seg i riket fram til oppholdstillatelse er gitt, kan gis visum for innreise etter nærmere regler fastsatt av Kongen i forskrift.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "2:13",
      "chapter": "2",
      "section": "13",
      "title": "Vedtaksmyndighet og utstedelse av visum",
      "content": "Søknader om visum avgjøres av Utlendingsdirektoratet. Myndighet til å avgjøre søknader om visum i henhold til §§ 10 og 12 kan også legges til utenrikstjenesten og til Sysselmesteren på Svalbard. Myndighet til å avgjøre søknad om visum i henhold til § 10 kan dessuten legges til en utenrikstjeneneste tilhørende et annet Schengenland. Kongen kan gi nærmere regler i forskrift.\nKongen gir i forskrift nærmere regler om ny innreise og forlengelse av visumets gyldighetstid og om vedtaksmyndighet i slike saker.\nKongen kan i forskrift gi nærmere regler om utstedelse av visum, herunder om utstedelse av visum på grensen (nødvisum), fremgangsmåten ved søknad og behandlingen av søknader.\n0 Endret ved lover 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 11 juni 2021 nr. 68 (ikr. 1 juli 2021).",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "2:14",
      "chapter": "2",
      "section": "14",
      "title": "(Opphevet)",
      "content": "0 Opphevet ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).​1\n1 Inkurie: Endring ved lov 11 mars 2022 nr. 9 (i kraft 1 jan 2023 iflg. res. 16 sep 2022 nr. 1574) kan ikke innføres fordi § 14 allerede er opphevet.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "2:15",
      "chapter": "2",
      "section": "15",
      "title": "(Opphevet)",
      "content": "0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), opphevet ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "2:16",
      "chapter": "2",
      "section": "16",
      "title": "Adgang til riket for sjøfolk som fratrer stilling mv.",
      "content": "Sjøfolk eller blindpassasjer om bord på sjøfartøy som skal innreisekontrolleres etter grenseloven § 17, kan ikke forlate fartøyet før det er fastsatt hvor og når innreisekontrollen skal gjennomføres.\nKongen kan gi forskrift om vilkårene for sjøfolk og blindpassasjerers adgang til riket, blant annet om sjøfolks landlov, og om saksbehandlingen og klageadgangen i slike saker.\n0 Endret ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "2:17",
      "chapter": "2",
      "section": "17",
      "title": "Bortvisning",
      "content": "En utlending kan bortvises:\na. når utlendingen ikke viser gyldig pass eller annet godkjent reisedokument når dette er nødvendig,\nb. når utlendingen ikke viser visum eller fremreisetillatelse når dette er nødvendig,\nc. når utlendingen er registrert i Schengen Informasjonssystem (SIS) med sikte på å nekte innreise,\nd. når utlendingen mangler nødvendig tillatelse etter loven,\ne. når utlendingen ikke kan sannsynliggjøre det oppgitte formålet med oppholdet,\nf. når utlendingen ikke kan sannsynliggjøre å ha eller være sikret tilstrekkelig midler til opphold i riket eller i annet Schengenland og til hjemreise,\ng. når utlendingen er straffet eller er ilagt særreaksjon som nevnt i § 66 første ledd bokstav b, for mindre enn to år siden har sonet eller er ilagt straff eller særreaksjon for et forhold som nevnt i § 66 første ledd bokstav c, eller når andre omstendigheter gir grunn til å frykte at utlendingen her i riket eller i et annet Schengenland har begått eller vil begå en straffbar handling som kan føre til fengselsstraff. Tilsvarende gjelder når det er grunn til å frykte at utlendingen her i riket eller i et annet Schengenland har begått eller vil begå straffbare handlinger som nevnt i straffeloven § 323 (mindre tyveri), § 326 (mindre underslag), § 334 (mindre heleri), § 339 (mindre hvitvasking), § 362 (mindre dokumentfalsk) eller § 373 (mindre bedrageri),\nh. når utlendingen i utlandet er straffet eller er ilagt særreaksjon for et forhold som etter norsk lov kan føre til fengselsstraff i fem år eller mer,\ni. når en myndighet i et Schengenland har truffet endelig avgjørelse om bortvisning eller utvisning av utlendingen fordi det er særlig grunn til å anta at vedkommende har begått alvorlige straffbare handlinger, eller fordi det foreligger reelle holdepunkter for at vedkommende planlegger å begå slike handlinger på territoriet til et Schengenland,\nj. når kompetent helsepersonell finner at utlendingen åpenbart lider av alvorlig sinnslidelse,\nk. når utlendingen ikke har dekket utgifter som er blitt påført det offentlige i forbindelse med at utlendingen tidligere er ført ut av riket eller har uoppgjort bøtestraff,\nl. når det er nødvendig av hensyn til Norges eller et annet Schengenlands indre sikkerhet, folkehelse eller offentlig orden, eller\nm. når utlendingen har fått avslag på søknad om beskyttelse, jf. lovens § 28, eller har blitt nektet realitetsbehandling, jf. lovens § 32, og heller ikke har fått oppholdstillatelse etter lovens § 38.\nn. når utlendingen nekter å avgi biometrisk personinformasjon når det er påkrevd etter grenseforordningen artikkel 6 nr. 1 bokstav f, jf. grenseloven § 8 første ledd nr. 1.\nEn utlending som er født i riket, og som senere uavbrutt har hatt fast bopel her, kan ikke bortvises. Det samme gjelder utlendinger som har midlertidig eller permanent oppholdstillatelse, og nordiske borgere som er bosatt i riket.\nKongen kan i forskrift gi regler om unntak fra bestemmelsene i første ledd for innehaver av visum eller oppholdstillatelse utstedt av et Schengenland.\n0 Endret ved lover 17 apr 2015 nr. 18 (ikr. 1 mai 2015 iflg. res. 17 apr 2015 nr. 395), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 20 mai 2016 nr. 11 (ikr. 20 mai 2016 iflg. res. 20 mai 2016 nr. 509), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 29 april 2022 nr. 26 (i kraft 12 okt 2025 iflg. res. 19 sep 2025 nr. 1876), 20 juni 2025 nr. 85 (i kraft 12 okt 2025 iflg. res. 19 sep 2025 nr. 1877).",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "2:18",
      "chapter": "2",
      "section": "18",
      "title": "Vedtaksmyndighet i sak om bortvisning",
      "content": "Vedtak om bortvisning ved innreise eller innen sju dager etter innreise treffes av politimesteren eller den politimesteren gir fullmakt, hvis ikke annet framgår av annet ledd. Sjudagersfristen anses overholdt dersom en sak om bortvisning er reist innen sju dager. Vedtak om bortvisning ved grensekontroll etter § 17 første ledd bokstav a til c kan treffes av polititjenestemann.\nVedtak om bortvisning treffes av Utlendingsdirektoratet dersom\na. utlendingen oppgir å være flyktning, jf. § 28, eller for øvrig gir opplysninger som tyder på at utlendingen er vernet mot utsendelse etter § 73,\nb. vedtaket treffes senere enn sju dager etter innreise,\nc. vedtaket gjelder bortvisning etter § 17 første ledd bokstav h og l, eller\nd. Utlendingsdirektoratet beslutter at saken skal avgjøres av direktoratet.\nKongen kan i forskrift gi myndighet til politimesteren eller den politimesteren gir fullmakt, til å treffe vedtak om bortvisning også senere enn sju dager etter innreise. Kongen kan også gi myndighet til politiet eller annen myndighet til å treffe vedtak om bortvisning av hensyn til folkehelsen etter utlendingsloven § 17 første ledd bokstav l.\n0 Endret ved lover 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 19 juni 2020 nr. 83 (ikr. 1 juli 2020 iflg. vedtak 29 juni 2020 nr. 1412).",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "2:19",
      "chapter": "2",
      "section": "19",
      "title": "Utlendingens plikt til å gi melding til myndighetene",
      "content": "Utlendinger som har fått oppholdstillatelse før innreise, skal senest innen én uke etter innreise melde seg for politiet på oppholdsstedet.\nUtlendinger som skifter bopel mens behandlingen av sak om oppholdstillatelse pågår, skal gi melding om dette til politiet. Når en utlending har fått avslag på en søknad om oppholdstillatelse, gjelder det samme fram til utlendingen har forlatt riket.\nKongen kan i forskrift gi regler om at en utlending som ikke trenger oppholdstillatelse eller som har permanent oppholdstillatelse, skal gi melding til politiet om sin bopel i riket og melding til vedkommende myndighet om sitt arbeid eller erverv.",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "2:20",
      "chapter": "2",
      "section": "20",
      "title": "Plikt i andre tilfeller til å gi melding til myndighetene",
      "content": "Kongen kan i forskrift gi bestemmelser om at:\na. den som driver hotell, pensjonat, losjihus, leirplass og lignende, skal føre fortegnelse over alle som overnatter og gi politiet melding om dem, samt at også andre kan pålegges å gi melding til politiet når en utlending overnatter hos dem hvis sikkerhets- eller beredskapshensyn tilsier dette,\nb. den som tar en utlending i sin tjeneste eller gir en utlending lønnet arbeid, skal melde dette til politiet før arbeidet begynner,\nc. den som driver arbeidsformidling skal gi melding til politiet om de utlendingene som søker eller får arbeid,\nd. folkeregisteret skal gi melding til politiet om utlendinger som meldes inn og ut,\ne. utdanningsinstitusjoner etter anmodning skal gi politiet fortegnelse over utenlandske elever eller studenter.\nKongen kan i forskrift gi nærmere regler om hvilke opplysninger fortegnelsene skal inneholde og hvordan opplysningene skal formidles.\nDen det skal gis melding om, plikter å gi de opplysningene som er nødvendige for at meldeplikten kan bli oppfylt.\nRegler om plikt for transportør av luft- og sjøfartøy til å gi forhåndsmelding om reisende og mannskap følger av grenseloven § 16.\n0 Endret ved lover 27 mars 2020 nr. 16 (ikr. 27 mars 2020 iflg. res. 27 mars 2020 nr. 469), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "2:21",
      "chapter": "2",
      "section": "21",
      "title": "Alminnelig utlendingskontroll",
      "content": "I forbindelse med håndheving av bestemmelsene om utlendingers innreise og opphold i riket kan politiet stanse en person og kreve legitimasjon når det er grunn til å anta at vedkommende er utenlandsk statsborger, og tid, sted og situasjon gir grunn til slik kontroll. Ved slik kontroll må utlendingen vise legitimasjon og om nødvendig gi opplysninger for å bringe identiteten og lovligheten av oppholdet i riket på det rene. Kongen kan i forskrift gi nærmere regler om gjennomføringen av kontrollen, herunder om adgangen til å ta kopi av dokumenter.\nVed planlagte aksjoner treffes beslutningen om kontroll i medhold av første ledd av politimesteren eller den politimesteren gir fullmakt. For øvrig treffes beslutningen av polititjenestemann.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "2:21 a",
      "chapter": "2",
      "section": "21 a",
      "title": "Tilbakeholdelse og innbringelse",
      "content": "Politiet kan holde tilbake en utlending eller innbringe vedkommende til politistasjon, lensmannskontor eller annet lokale som benyttes under polititjenesten når\na. utlendingen ikke gir opplysninger for å bringe identiteten og lovligheten av oppholdet i riket på det rene i forbindelse med en alminnelig utlendingskontroll når politiet forlanger det, eller gir opplysninger under slik kontroll som det er grunn til å tvile på riktigheten av, eller\nb. utlendingen stanses i en inn- eller utreisekontroll og det foreligger, eller undersøkes om det foreligger, grunnlag for bortvisning eller utvisning.\nIngen må holdes tilbake lenger enn nødvendig etter denne paragrafen og ikke ut over 4 timer. Tiden inngår i beregningen av frister etter §§ 106 a til 106 c og politiloven § 8.\n0 Tilføyd ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065).",
      "metadata": {
        "source": "lovdata",
        "source_node_id": "PARAGRAF_21a",
        "source_heading": "§ 21 a."
      }
    },
    {
      "provision_ref": "2:22",
      "chapter": "2",
      "section": "22",
      "title": "Adgang til å gjennomføre utlendingskontroll",
      "content": "Kongen kan gi forskrift om Tolletatens og andre myndigheters adgang til å gjennomføre utlendingskontroll.\n0 Endret ved lov 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638).",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "3:23",
      "chapter": "3",
      "section": "23",
      "title": "Oppholdstillatelse for arbeidstakere som skal arbeide for en arbeidsgiver i riket",
      "content": "Etter nærmere regler fastsatt av Kongen i forskrift kan det gis oppholdstillatelse for å utføre arbeid for en arbeidsgiver i riket når følgende vilkår er oppfylt:\na. Søkeren er fylt 18 år.\nb. Lønns- og arbeidsvilkår er ikke dårligere enn etter gjeldende tariffavtale eller regulativ for bransjen. Dersom slik tariffavtale eller regulativ ikke foreligger, skal lønns- og arbeidsvilkår ikke være dårligere enn det som er normalt for vedkommende sted og yrke.\nc. Søkeren omfattes av en kvote fastsatt av departementet eller stillingen kan ikke besettes av innenlandsk arbeidskraft eller arbeidskraft fra EØS- eller EFTA-området. Unntak gjelder dersom utlendingen i medhold av internasjonale avtaler som Norge er bundet av, har rett til oppholdstillatelse for å utføre arbeid. Unntak gjelder også for utenlandske sjøfolk som arbeider om bord på utenlandsk registrert sjøfartøy.\nd. Det foreligger et konkret tilbud om arbeid. Arbeidstilbudet skal som hovedregel gjelde heltidsarbeid for én arbeidsgiver, men unntak kan gjøres etter en konkret vurdering av stillingens art.\nKongen kan fastsette i forskrift at det skal kunne gis forhåndstilsagn om oppholdstillatelse for å utføre arbeid innen bestemte næringsgrener som har behov for ekstra bemanning i avgrensede perioder.\nKongen kan fastsette i forskrift at en arbeidsgiver i riket kan søke om tillatelse til å ta i arbeid et bestemt antall utenlandske arbeidstakere for tidsbegrenset arbeid (gruppetillatelse). Utlendinger som omfattes av en slik tillatelse, gis etter ankomst til riket individuelle oppholdstillatelser.\nKongen kan fastsette i forskrift at en arbeidsgiver kan få adgang til å la en arbeidstaker arbeide mens søknaden om oppholdstillatelse er under behandling (ordning med tidlig arbeidsstart), herunder sette vilkår for at en arbeidsgiver kan omfattes av ordningen, pålegge arbeidsgiver plikter for å benytte ordningen og gi nærmere bestemmelser om gjennomføring av ordningen med tidlig arbeidsstart.\nKongen kan gi utfyllende bestemmelser i forskrift, herunder om innholdet av oppholdstillatelsen, retten til permanent oppholdstillatelse, situasjonen ved arbeidsledighet og tilbakekall av oppholdstillatelsen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "3:24",
      "chapter": "3",
      "section": "24",
      "title": "Oppholdstillatelse for å yte tjenester som utsendt arbeidstaker eller selvstendig oppdragstaker",
      "content": "Etter nærmere regler fastsatt av Kongen i forskrift kan det gis oppholdstillatelse for å yte tjenester når følgende vilkår er oppfylt:\na. Søkeren er fylt 18 år.\nb. Lønns- og arbeidsvilkår er ikke dårligere enn etter gjeldende tariffavtale eller regulativ for bransjen. Dersom slik tariffavtale eller regulativ ikke foreligger, skal lønns- og arbeidsvilkår ikke være dårligere enn det som er normalt for vedkommende sted og yrke.\nc. Det kan ikke skaffes innenlandsk arbeidskraft eller arbeidskraft fra EØS- eller EFTA-området til oppdraget. Unntak gjelder dersom utlendingen i medhold av internasjonale avtaler som Norge er bundet av, har rett til oppholdstillatelse for å utføre arbeid. Kongen kan i forskrift fastsette at utlendinger som er fagutdannet eller har spesielle kvalifikasjoner, skal kunne få oppholdstillatelse uten en individuell vurdering av om det kan skaffes innenlandsk arbeidskraft eller arbeidskraft fra EØS- eller EFTA-området.\nd. Det foreligger et konkret tilbud om oppdrag. Tilbudet skal som hovedregel gjelde for én oppdragsgiver, med mindre særlige grunner tilsier noe annet.\nKongen kan fastsette i forskrift at en oppdragsgiver kan søke om tillatelse til å ta i arbeid et bestemt antall utenlandske tjenesteytere for tidsbegrenset arbeid (gruppetillatelse). Utlendinger som omfattes av en slik tillatelse, gis etter ankomst til riket individuelle oppholdstillatelser.\nKongen kan gi utfyllende bestemmelser i forskrift, herunder om innholdet av oppholdstillatelsen og tilbakekall av oppholdstillatelsen.\nTillatelsen danner ikke grunnlag for permanent oppholdstillatelse.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "3:25",
      "chapter": "3",
      "section": "25",
      "title": "Oppholdstillatelse for å drive selvstendig næringsvirksomhet",
      "content": "En utlending som er fylt 18 år, og som skal drive varig selvstendig næringsvirksomhet i Norge, kan få oppholdstillatelse dersom det godtgjøres at det er økonomisk grunnlag for driften.\nKongen kan gi utfyllende bestemmelser i forskrift, herunder om vilkårene for oppholdstillatelse etter første ledd, innholdet av oppholdstillatelsen, retten til permanent oppholdstillatelse og tilbakekall av oppholdstillatelsen.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "3:26",
      "chapter": "3",
      "section": "26",
      "title": "Oppholdstillatelse for studier og for vitenskapelig, religiøst eller kulturelt formål o.a.",
      "content": "Kongen kan i forskrift fastsette regler for når oppholdstillatelse kan gis av andre grunner enn det som følger av de ulike bestemmelsene i loven, så langt det ikke berører hovedprinsipper ved innvandringsreguleringen. Kongen kan herunder gi regler om\na. oppholdstillatelse til fremme av vitenskapelig, religiøst eller kulturelt samarbeid og utvikling i saker som etter sin art faller utenfor reglene i §§ 23, 24 og 25, og\nb. oppholdstillatelse for å ta utdanning og lignende.\nKongen kan gi utfyllende bestemmelser i forskrift, herunder om innholdet av oppholdstillatelsen, retten til permanent oppholdstillatelse og tilbakekall av oppholdstillatelsen.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "3:27",
      "chapter": "3",
      "section": "27",
      "title": "Tilsyn med at vilkår for tillatelser følges og tiltak ved brudd på vilkårene",
      "content": "Arbeidstilsynet fører tilsyn med at virksomhetene følger vilkårene for oppholdstillatelse når det gjelder lønns- og arbeidsvilkår og stillingens omfang. Arbeidstilsynet fører også tilsyn med at vilkårene for oppholdstillatelse for arbeidstakere som nevnt i kapittel 13 følges.\nArbeidstilsynet gir de påleggene og treffer de vedtakene ellers som er nødvendige for gjennomføringen av tilsyn etter første ledd. Arbeidsmiljøloven § 18-4, § 18-5, § 18-6 første, annet, sjette, sjuende og åttende ledd samt §§ 18-7, 18-8, 18-10, 18-10 a, 18-12 og 18-13 får tilsvarende anvendelse ved tilsyn etter loven her. En eventuell oppdragsgiver skal også gjøres kjent med pålegg og andre enkeltvedtak.\nVed mistanke om overtredelse av vilkårene eller om at utlendingen ikke har nødvendig oppholdstillatelse, skal Arbeidstilsynet varsle utlendingsmyndighetene.\nHavindustritilsynet har innenfor sitt myndighetsområde tilsvarende tilsynsansvar og myndighet som nevnt i første, annet og tredje ledd.\nDersom en arbeidsgiver overfor sine utenlandske arbeidstakere grovt eller gjentatte ganger bryter regler gitt i eller i medhold av loven her som skal verne om arbeidstakeres lønns- eller arbeidsvilkår, kan Utlendingsdirektoratet treffe vedtak om at det ikke skal innvilges oppholdstillatelse for å utføre arbeid hos vedkommende arbeidsgiver. Vedtak etter denne bestemmelsen skal gjelde for to år. Kongen kan gi nærmere regler i forskrift, herunder fastsette at vedtak etter bestemmelsen skal gjelde for mindre enn to år.\nVedtak etter femte ledd berører ikke retten til oppholdstillatelse etter kapittel 13.\n0 Endret ved lover 14 juni 2013 nr. 32 (ikr. 1 jan 2014 iflg. res. 14 juni 2013 nr. 617), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098), 22 mars 2024 nr. 11 (i kraft 1 april 2024 iflg. res. 22 mars 2024 nr. 516), 20 juni 2025 nr. 34 (i kraft 1 juli 2025 iflg. res. 20 juni 2025 nr. 1099).",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "3:27 a",
      "chapter": "3",
      "section": "27 a",
      "title": "Misbruk av ordningen med tidlig arbeidsstart",
      "content": "Kongen kan fastsette forskrift om sanksjoner mot arbeidsgiver som misbruker ordningen med tidlig arbeidsstart.\n0 Tilføyd ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_27a",
        "source_heading": "§ 27 a."
      }
    },
    {
      "provision_ref": "3:27 b",
      "chapter": "3",
      "section": "27 b",
      "title": "Utestengelse av vertsfamilier fra au pair-ordningen",
      "content": "Dersom en vertsfamilie bryter vilkår gitt i eller i medhold av loven her om oppholdstillatelse til au pair, kan Utlendingsdirektoratet treffe vedtak om at det ikke skal gis oppholdstillatelse til au pair hos vedkommende vertsfamilie. Vedtaket skal gjelde for opptil ti år eller varig, avhengig av forholdets art, omfang og varighet.\nDet samme gjelder dersom en person i vertsfamilien er ilagt straff eller særreaksjon for et forhold som kan føre til fengselsstraff og forholdet er begått mot den som på gjerningstidspunktet var au pair hos vedkommende. Når det er tatt ut siktelse eller tiltale i en slik sak, kan Utlendingsdirektoratet treffe vedtak om at det ikke skal gis oppholdstillatelse til au pair hos vedkommende vertsfamilie frem til straffesaken er rettskraftig avgjort.\nVedtak etter første eller annet ledd berører ikke retten til opphold etter kapittel 13.\n0 Tilføyd ved lov 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), endret ved lover 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098). Oppheves ved lov 20 juni 2025 nr. 84 (i kraft 15 mars 2027 iflg. endringsloven del III nr. 2).",
      "metadata": {
        "source": "lovdata",
        "source_node_id": "PARAGRAF_27b",
        "source_heading": "§ 27 b."
      }
    },
    {
      "provision_ref": "4:28",
      "chapter": "4",
      "section": "28",
      "title": "Oppholdstillatelse for utlendinger som trenger beskyttelse (asyl)",
      "content": "En utlending som er i riket eller på norsk grense, skal etter søknad anerkjennes som flyktning dersom utlendingen\na. har en velbegrunnet frykt for forfølgelse på grunn av etnisitet, avstamning, hudfarge, religion, nasjonalitet, medlemskap i en spesiell sosial gruppe eller på grunn av politisk oppfatning, og er ute av stand til, eller på grunn av slik frykt er uvillig til, å påberope seg sitt hjemlands beskyttelse, jf. flyktningkonvensjonen 28. juli 1951 artikkel 1 A og protokoll 31. januar 1967, eller\nb. uten å falle inn under bokstav a likevel står i reell fare for å bli utsatt for dødsstraff, tortur eller annen umenneskelig eller nedverdigende behandling eller straff ved tilbakevending til hjemlandet.\nEn utlending som anerkjennes som flyktning etter første ledd, har rett til oppholdstillatelse (asyl).\nVed vurderingen etter første ledd skal det tas hensyn til om søkeren er barn.\nSøkeren skal som hovedregel anerkjennes som flyktning etter første ledd også når beskyttelsesbehovet har oppstått etter at søkeren forlot hjemlandet, og skyldes søkerens egne handlinger. Ved vurderingen av om det skal gjøres unntak fra hovedregelen, skal det særlig legges vekt på om beskyttelsesbehovet skyldes handlinger som er straffbare etter norsk lov, eller om det fremstår som mest sannsynlig at det hovedsakelige formålet med handlingene har vært å oppnå oppholdstillatelse.\nRetten til anerkjennelse som flyktning etter første ledd gjelder ikke dersom utlendingen kan få effektiv beskyttelse i andre deler av hjemlandet enn det området søkeren har flyktet fra.\nMed de unntakene som er fastsatt av Kongen i forskrift, har også ektefelle eller samboer til en utlending som gis oppholdstillatelse som flyktning etter annet ledd, og flyktningens barn under 18 år uten ektefelle eller samboer, rett til oppholdstillatelse som flyktning.\nNår en utlending har fått avslag på søknad om oppholdstillatelse etter denne bestemmelsen, skal vedtaksmyndigheten av eget tiltak vurdere om bestemmelsene i § 38 skal anvendes.\nKongen kan i forskrift gi nærmere regler om anvendelsen av denne paragrafen og §§ 29 og 30.\n0 Endret ved lover 22 juni 2012 nr. 50 (ikr. 1 sep 2012 iflg. res. 22 juni 2012 nr. 583), 17 juni 2016 nr. 58 (ikr. 1 okt 2016 iflg. res. 26 aug 2016 nr. 1005).",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "4:29",
      "chapter": "4",
      "section": "29",
      "title": "Nærmere om forfølgelse etter § 28 første ledd bokstav a",
      "content": "For at handlinger skal anses å utgjøre forfølgelse i henhold til § 28 første ledd bokstav a, må de enten\na. enkeltvis eller på grunn av gjentakelse utgjøre en alvorlig krenkelse av grunnleggende menneskerettigheter, særlig slike rettigheter som ikke kan fravikes i medhold av artikkel 15 nr. 2 i den europeiske menneskerettskonvensjon av 4. november 1950, eller\nb. utgjøre flere forskjellige tiltak, herunder krenkelser av menneskerettigheter, som til sammen er så alvorlige at de berører et menneske på en måte som kan sammenlignes med situasjonen beskrevet i bokstav a.\nForfølgelse kan blant annet ta form av\na. fysisk eller psykisk vold, herunder seksualisert vold,\nb. lovgivning og administrative, politimessige og judisielle tiltak, enten de er diskriminerende i seg selv eller praktiseres på en diskriminerende måte,\nc. strafforfølgelse og straffullbyrdelse som er uforholdsmessig eller diskriminerende,\nd. fravær av muligheten for rettslig overprøving når dette fører til straffer som er uforholdsmessige eller diskriminerende,\ne. strafforfølgelse for å nekte militærtjeneste i en konflikt der slik tjeneste vil inkludere forbrytelser eller handlinger som nevnt i § 31 første ledd, eller\nf. handlinger som er rettet særskilt mot kjønn eller mot barn.\nForfølger kan være\na. staten,\nb. organisasjoner eller grupperinger som kontrollerer statsapparatet eller en så stor del av statens territorium at utlendingen ikke kan henvises til å søke beskyttelse i andre deler av landet, jf. § 28 femte ledd, eller\nc. ikke-statlige aktører dersom de aktørene som er nevnt i bokstav a og b, inkludert internasjonale organisasjoner, er ute av stand til eller ikke er villige til å treffe rimelige tiltak for å forhindre forfølgelsen, blant annet gjennom et virksomt system for å avdekke, rettsforfølge og straffe handlinger som utgjør forfølgelse.",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "4:30",
      "chapter": "4",
      "section": "30",
      "title": "Nærmere om grunnlaget for forfølgelse etter § 28 første ledd bokstav a",
      "content": "Ved anvendelsen av § 28 første ledd bokstav a skal følgende legges til grunn ved vurderingen av grunnlaget for forfølgelsen:\na. Religion skal særlig anses å omfatte\n- religiøse og andre typer livssyn,\n- deltakelse i eller tilsiktet fravær fra formell gudsdyrkelse, enten det skjer privat eller offentlig, alene eller sammen med andre,\n- andre handlinger eller meningsytringer knyttet til vedkommendes religion eller livssyn,\n- individuelle eller kollektive handlemåter som er diktert av religiøs eller livssynsmessig overbevisning,\n- frihet til å skifte religion eller annet livssyn.\nb. Nasjonalitet skal foruten statsborgerskap eller mangel på statsborgerskap også omfatte medlemskap i en gruppe som er definert ved sin kulturelle, etniske eller språklige identitet, geografiske eller politiske opprinnelse eller forbindelse med befolkningen i en annen stat.\nc. En spesiell sosial gruppe skal særlig anses å omfatte en gruppe mennesker som har et felles kjennetegn ut over faren for å bli forfulgt, og som oppfattes som en gruppe av samfunnet. Det felles kjennetegnet kan være iboende eller av andre grunner uforanderlig, eller for øvrig utgjøres av en væremåte eller en overbevisning som er så grunnleggende for identitet, samvittighet eller utøvelse av menneskerettigheter at et menneske ikke kan forventes å oppgi den. Tidligere ofre for menneskehandel skal anses som medlemmer av en spesiell sosial gruppe.\nd. Politisk oppfatning skal særlig anses å omfatte oppfatninger om de aktuelle forfølgerne eller deres politikk eller metoder, uansett om søkeren har handlet i henhold til denne oppfatningen.\nVed vurderingen av om det foreligger en velbegrunnet frykt for forfølgelse er det uten betydning om søkeren har de kjennetegn eller den oppfatning som fører til forfølgelsen, jf. § 28 første ledd bokstav a, såfremt forfølgeren mener at søkeren har kjennetegnet eller oppfatningen.\n0 Endret ved lov 20 jan 2012 nr. 5 (ikr. 1 sep 2012 iflg. res. 22 juni 2012 nr. 584).",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "4:31",
      "chapter": "4",
      "section": "31",
      "title": "Utelukkelse fra rett til anerkjennelse som flyktning etter § 28",
      "content": "Rett til anerkjennelse som flyktning etter § 28 første ledd foreligger ikke dersom utlendingen faller inn under flyktningkonvensjonen 28. juli 1951 artikkel 1D eller E, eller dersom det er alvorlig grunn til å anta at utlendingen\na. har gjort seg skyldig i en forbrytelse mot freden, en krigsforbrytelse eller en forbrytelse mot menneskeheten, slik disse forbrytelsene er definert i internasjonale avtaler som tar sikte på å gi bestemmelser om slike forbrytelser,\nb. har gjort seg skyldig i en alvorlig ikke-politisk forbrytelse utenfor Norges grenser, før han fikk adgang til Norge som flyktning, eller\nc. har gjort seg skyldig i handlinger som er i strid med FNs formål og prinsipper.\nRetten til anerkjennelse som flyktning etter § 28 første ledd bokstav b foreligger heller ikke dersom utlendingen har fått endelig dom for en særlig alvorlig forbrytelse og av den grunn utgjør en fare for det norske samfunnet. Dersom det er grunnlag for utvisning av en utlending av hensyn til grunnleggende nasjonale interesser etter § 126 annet ledd, gjelder § 126 femte ledd.\nRett til anerkjennelse som flyktning etter § 28 første ledd bokstav b foreligger heller ikke dersom utlendingen forlot hjemlandet kun for å unngå straffereaksjoner for en eller flere straffbare handlinger som kunne ha blitt straffet med fengsel dersom handlingene var blitt begått i Norge.\nDersom en utlending som faller inn under første ledd bokstav a eller c eller annet ledd, allerede har fått oppholdstillatelse som flyktning etter § 28, kan oppholdstillatelsen kalles tilbake.\nFor utlendinger som faller inn under første til fjerde ledd, men som etter § 73 annet ledd likevel er vernet mot utsendelse, gjelder § 74.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "4:32",
      "chapter": "4",
      "section": "32",
      "title": "Internasjonalt samarbeid mv. om behandling av søknader om opphold av beskyttelsesgrunner",
      "content": "En søknad om oppholdstillatelse etter § 28 kan nektes realitetsbehandlet dersom søkeren\na. har fått asyl eller annen form for beskyttelse i et annet land,\nb. kan kreves mottatt av et annet land som deltar i Dublin-samarbeidet, jf. fjerde ledd,\nc. kan kreves mottatt av en annen nordisk stat etter reglene i den nordiske passkontrolloverenskomsten,​1\nd. har reist til riket etter å ha hatt opphold i en stat eller et område hvor utlendingen ikke var forfulgt.\nI tilfeller som nevnt i første ledd bokstav b, c og d skal søknaden om oppholdstillatelse etter § 28 likevel tas til realitetsbehandling dersom utlendingen har en tilknytning til riket som gjør at Norge er nærmest til å realitetsbehandle den. Kongen kan gi nærmere regler i forskrift om når en søknad som faller inn under første ledd, skal realitetsbehandles.\nAdgangen til å nekte realitetsbehandling etter første ledd gjelder likevel ikke dersom § 73 er til hinder for det.\nEuropaparlaments- og rådsforordning (EU) nr. 604/2013 (Dublin III-forordningen)​2 gjelder som norsk lov. Forordningen fastsetter kriterier og mekanismer for å avgjøre hvilken medlemsstat som er ansvarlig for behandlingen av en søknad om internasjonal beskyttelse som fremlegges i en medlemsstat av en tredjelandsborger eller en statsløs person.\nI en krisesituasjon med ekstraordinært høye ankomster av asylsøkere kan Kongen i statsråd beslutte at søknader om beskyttelse, jf. § 28, skal kunne nektes realitetsbehandlet dersom søkeren ankommer direkte fra en nordisk stat. Kongen i statsråd kan beslutte at myndighet til å nekte realitetsbehandling, og myndighet til å bortvise i medhold av § 17 første ledd, i slike tilfeller legges til polititjenestemann. Kongen i statsråd kan beslutte at nektelse av realitetsbehandling, og bortvisning i medhold av § 17 første ledd, i slike tilfeller ikke anses som enkeltvedtak. Bestemmelsene i første til tredje punktum gjelder uten hensyn til hva som ellers ville fulgt av fjerde ledd. Det gjelder ikke plikt til forhåndsvarsling etter forvaltningsloven § 37 før Kongen i statsråd fatter beslutninger som nevnt i første til tredje punktum.\nBeslutninger som treffes av Kongen i statsråd i medhold av femte ledd skal fortrinnsvis gjelde for to uker og maksimalt seks uker. Nevnte beslutninger kan fornyes én gang. Beslutningen kan fornyes ytterligere én gang dersom behovet oppstår når Stortinget ikke er samlet.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 20 nov 2015 nr. 94, 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 20 nov 2015 nr. 94 som endret ved lov 15 des 2017 nr. 108, 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).\n1 Inntatt her etter lovteksten.\n2 Inntatt her etter lovteksten.",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    },
    {
      "provision_ref": "4:33",
      "chapter": "4",
      "section": "33",
      "title": "Adgang til å stille saksbehandlingen i bero ved utsikt til bedring av situasjonen i et område",
      "content": "Når det foreligger konkrete omstendigheter som kan begrunne en forventning om snarlig bedring i situasjonen i det området søkere om oppholdstillatelse etter § 28 kommer fra, kan departementet beslutte at behandlingen av søknadene fra personer fra dette området skal stilles i bero i inntil seks måneder. På samme vilkår kan perioden hvor saksbehandlingen stilles i bero, forlenges med ytterligere seks måneder.",
      "metadata": {
        "source": "lovdata",
        "source_node_id": "PARAGRAF_33",
        "source_heading": "§ 33."
      }
    },
    {
      "provision_ref": "4:34",
      "chapter": "4",
      "section": "34",
      "title": "Kollektiv beskyttelse i en massefluktsituasjon",
      "content": "Dersom det foreligger en massefluktsituasjon, kan Kongen i statsråd beslutte at det kan gis kollektiv beskyttelse etter denne paragrafen. Kongen i statsråd beslutter også når adgangen til å gi kollektiv beskyttelse skal bortfalle.\nEn utlending som omfattes av massefluktsituasjonen som nevnt i første ledd, og som kommer til riket eller er her når denne paragrafen får anvendelse, kan etter søknad få en midlertidig oppholdstillatelse på grunnlag av en gruppevurdering (kollektiv beskyttelse). Tillatelsen danner ikke grunnlag for permanent oppholdstillatelse. Tillatelsen gjelder for ett år og kan fornyes eller forlenges i inntil fem år fra det tidspunktet utlendingen første gang fikk oppholdstillatelse. Deretter kan det gis en midlertidig tillatelse som kan danne grunnlag for permanent oppholdstillatelse. Etter tre år med slik tillatelse skal det gis permanent oppholdstillatelse såfremt vilkårene for å inneha tillatelsen fortsatt er til stede og vilkårene for øvrig er oppfylt, jf. § 62.\nEn søknad om beskyttelse etter § 28 fra en utlending som nevnt i annet ledd kan stilles i bero i inntil fem år fra det tidspunktet utlendingen første gang fikk tillatelse. Når adgangen til å gi kollektiv beskyttelse er bortfalt, eller det er gått fem år siden utlendingen første gang fikk tillatelse, skal utlendingen informeres om at søknaden bare vil bli tatt under behandling dersom utlendingen innen en fastsatt frist uttrykkelig tilkjennegir et ønske om det.\nVedtak etter annet og tredje ledd treffes av Utlendingsdirektoratet. Direktoratet kan gi politiet myndighet til å gi oppholdstillatelse og stille søknader som nevnt i bero.\nKongen kan gi nærmere regler i forskrift.\n0 Endret ved lover 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 29 nov 2024 nr. 71 (i kraft 1 jan 2025 iflg. res. 29 nov 2024 nr. 2891).",
      "metadata": {
        "source": "lovdata",
        "source_node_id": "PARAGRAF_34",
        "source_heading": "§ 34."
      }
    },
    {
      "provision_ref": "4:35",
      "chapter": "4",
      "section": "35",
      "title": "Overføring av utlendinger etter anmodning fra internasjonale organisasjoner mv. (overføringsflyktninger)",
      "content": "Etter anmodning fra FNs høykommissær for flyktninger, andre internasjonale organisasjoner eller andre instanser som er fastsatt av Kongen i forskrift, kan Utlendingsdirektoratet innenfor de rammene og etter de retningslinjene som er fastsatt av overordnet myndighet, treffe vedtak om at en utlending skal gis innreisetillatelse. Kongen kan i forskrift legge vedtaksmyndigheten til et annet organ.\nDepartementet kan, uavhengig av begrensningen i § 76 annet ledd, instruere i sak om innreisetillatelse etter bestemmelsen her.\nEn utlending som har fått innreisetillatelse etter første ledd, får oppholdstillatelse etter denne paragrafen inntil Utlendingsdirektoratet har avgjort om utlendingen skal få oppholdstillatelse som flyktning etter § 28 eller oppholdstillatelse etter § 38. Ved vurderingen av en sak etter §§ 28 og 38 etter innreise skal det legges tilbørlig vekt på om utlendingen hadde grunn til å regne med å bli ansett som flyktning etter § 28.\nForvaltningsloven kapittel IV og V om saksforberedelse og vedtak gjelder bare vedtak truffet etter innreise. Forvaltningsloven kapittel VI om klage og omgjøring gjelder der det er truffet vedtak om oppholdstillatelse etter §§ 28 eller 38.\nKongen kan fastsette nærmere regler i forskrift om anvendelsen av denne paragrafen.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_35",
        "source_heading": "§ 35."
      }
    },
    {
      "provision_ref": "4:36",
      "chapter": "4",
      "section": "36",
      "title": "Virkning av flyktningbedømmelse i annen stat",
      "content": "En utlending som har fått asyl eller reisebevis for flyktninger av en fremmed stat, skal anses som flyktning med fast bopel i denne staten. Søker en slik flyktning asyl eller reisebevis i Norge, skal den tidligere flyktningbedømmelsen ikke underkjennes med mindre den er åpenbart feilaktig eller det foreligger andre særlige grunner til det.",
      "metadata": {
        "source": "lovdata",
        "source_node_id": "PARAGRAF_36",
        "source_heading": "§ 36."
      }
    },
    {
      "provision_ref": "4:37",
      "chapter": "4",
      "section": "37",
      "title": "Opphør og tilbakekall av oppholdstillatelse etter §§ 28 eller 34",
      "content": "Ved siden av tilbakekall etter § 63 kan status som flyktning og oppholdstillatelse etter §§ 28 og 34 også tilbakekalles dersom utlendingen:\na. frivillig på nytt har søkt beskyttelse fra det landet utlendingen er borger av,\nb. etter å ha mistet sitt statsborgerskap, frivillig har gjenervervet det,\nc. har ervervet nytt statsborgerskap og nyter beskyttelse av det landet utlendingen er blitt borger av,\nd. frivillig på nytt har bosatt seg i det landet utlendingen forlot eller oppholdt seg utenfor på grunn av frykt for forfølgelse,\ne. ikke lenger kan nekte å nyte godt av beskyttelse fra det landet utlendingen er borger av, fordi de forholdene som førte til at utlendingen ble anerkjent som flyktning etter § 28 eller fikk beskyttelse etter § 34, ikke lenger er til stede, eller\nf. ikke er borger av noe land, og på grunn av at de forholdene som førte til at utlendingen ble anerkjent som flyktning etter § 28 eller fikk beskyttelse etter § 34 ikke lenger er tilstede, er i stand til å vende tilbake til det landet hvor utlendingen tidligere hadde sin bopel.\nOppholdstillatelse skal ikke tilbakekalles etter første ledd bokstav e eller f dersom utlendingen kan påberope seg tvingende grunner i forbindelse med tidligere forfølgelse for å avvise beskyttelse fra det landet utlendingen har statsborgerrett i, eller å nekte å vende tilbake til det landet hvor utlendingen tidligere hadde sin vanlige bopel.",
      "metadata": {
        "source": "lovdata",
        "source_node_id": "PARAGRAF_37",
        "source_heading": "§ 37."
      }
    },
    {
      "provision_ref": "5:38",
      "chapter": "5",
      "section": "38",
      "title": "Oppholdstillatelse på grunn av sterke menneskelige hensyn eller særlig tilknytning til riket",
      "content": "Det kan gis oppholdstillatelse selv om de øvrige vilkårene i loven ikke er oppfylt dersom det foreligger sterke menneskelige hensyn eller utlendingen har særlig tilknytning til riket.\nFor å avgjøre om det foreligger sterke menneskelige hensyn skal det foretas en totalvurdering av saken. Det kan blant annet legges vekt på om\na. utlendingen er enslig mindreårig uten forsvarlig omsorg ved retur,\nb. det foreligger tvingende helsemessige forhold som gjør at utlendingen har behov for opphold i riket,\nc. det foreligger sosiale eller humanitære forhold ved retursituasjonen som gir grunnlag for å innvilge oppholdstillatelse, eller\nd. utlendingen har vært offer for menneskehandel.\nI saker som berører barn, skal barnets beste være et grunnleggende hensyn. Barn kan gis oppholdstillatelse etter første ledd selv om situasjonen ikke har et slikt alvor at det ville blitt innvilget oppholdstillatelse til en voksen.\nVed vurderingen av om tillatelse skal gis, kan det legges vekt på innvandringsregulerende hensyn, herunder\na. mulige konsekvenser for omfanget av søknader på liknende grunnlag,\nb. de samfunnsmessige konsekvensene,\nc. hensynet til kontroll, og\nd. hensynet til respekten for lovens øvrige regler.\nNår det er tvil om utlendingens identitet, når behovet er midlertidig, eller når andre særlige grunner tilsier det, kan det fastsettes at\na. tillatelsen ikke skal kunne danne grunnlag for permanent oppholdstillatelse,\nb. tillatelsen ikke skal kunne danne grunnlag for oppholdstillatelse etter lovens kapittel 6 for utlendingens familiemedlemmer,\nc. tillatelsen ikke skal kunne fornyes, eller\nd. at tillatelsens varighet skal være kortere enn ett år.\nKongen kan fastsette nærmere regler i forskrift.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_38",
        "source_heading": "§ 38."
      }
    },
    {
      "provision_ref": "6:39",
      "chapter": "6",
      "section": "39",
      "title": "Referanseperson",
      "content": "Med referanseperson menes i denne loven den personen som søkeren ønsker å bli gjenforent med eller å etablere familieliv med.",
      "metadata": {
        "source": "lovdata",
        "source_node_id": "PARAGRAF_39",
        "source_heading": "§ 39."
      }
    },
    {
      "provision_ref": "6:40",
      "chapter": "6",
      "section": "40",
      "title": "Oppholdstillatelse for ektefeller",
      "content": "En søker som er ektefelle til en referanseperson, jf. § 39, har rett til oppholdstillatelse når referansepersonen er:\na. norsk eller nordisk statsborger som er bosatt eller skal bosette seg i riket,\nb. utlending med permanent oppholdstillatelse i riket,\nc. utlending som har eller får lovlig opphold i riket med oppholdstillatelse som kan danne grunnlag for permanent oppholdstillatelse, eller\nd. utlending som har oppholdstillatelse etter bestemmelsen i § 34 uten at ordningen med kollektiv beskyttelse har opphørt.\nDet er et vilkår for oppholdstillatelse etter første ledd at begge parter er over 18 år, med mindre partene er omfattet av 24-årskravet, jf. § 41 a.\nMed mindre særskilte omstendigheter tilsier noe annet, er det et vilkår at ektefellene skal bo sammen.\nOppholdstillatelse kan nektes dersom det fremstår som mest sannsynlig at det hovedsakelige formålet med inngåelsen av ekteskapet har vært å etablere et grunnlag for opphold i riket for søkeren.\nEn søker som ikke har felles barn med referansepersonen og ikke har levd i et etablert samliv med referansepersonen i utlandet eller i Norge, kan nektes oppholdstillatelse dersom det er mest sannsynlig at søkeren eller dennes særkullsbarn vil bli mishandlet eller grovt utnyttet. Tilsvarende gjelder særkullsbarn som søker familiegjenforening med en forelder som har fått oppholdstillatelse uten at forelderen har felles barn med referansepersonen eller har levd i et etablert samliv med referansepersonen i utlandet eller i Norge. Kongen kan gi nærmere regler om bestemmelsens anvendelse i forskrift.\nOppholdstillatelse til særkullsbarn som nevnt i femte ledd skal som hovedregel nektes dersom referansepersonen (forelderens ektefelle) i løpet av de siste 10 årene er domfelt for overtredelse av straffelovens bestemmelser om seksuallovbrudd og den straffbare handlingen var begått mot et barn under 18 år, med mindre særlige grunner tilsier at oppholdstillatelse likevel bør gis. Oppholdstillatelse kan også nektes dersom det er grunn til å frykte at særkullsbarnet vil bli utsatt for seksuelle overgrep. Dersom forelderens ektefelle er mistenkt eller siktet for et straffbart forhold som kan få betydning for søknaden, skal søknaden stilles i bero. Kongen kan gi nærmere regler om bestemmelsens anvendelse i forskrift.\nDersom referansepersonen får opphold i riket etter å ha inngått ekteskap med flere, kan bare én av de ektede få oppholdstillatelse. Dersom referansepersonen allerede er gift med en person som er bosatt i riket, kan oppholdstillatelse etter denne paragrafen ikke gis. Dersom referansepersonen tidligere har vært gift med en annen, og det fremstår som mest sannsynlig at de tidligere ektefellene akter å fortsette samlivet, kan oppholdstillatelse nektes.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711), 19 juni 2015 nr. 65 (ikr. 1 okt 2015), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_40",
        "source_heading": "§ 40."
      }
    },
    {
      "provision_ref": "6:40 a",
      "chapter": "6",
      "section": "40 a",
      "title": "Krav til referansepersonen om fire års arbeid eller utdanning i Norge",
      "content": "Det er et vilkår for oppholdstillatelse etter § 40 at referansepersonen har arbeidet eller tatt utdanning i Norge i fire år, når referansepersonen har\na. asyl, jf. § 28,\nb. oppholdstillatelse etter innreisetillatelse som overføringsflyktning, jf. § 35 tredje ledd,\nc. kollektiv beskyttelse i en massefluktsituasjon, jf. § 34,\nd. oppholdstillatelse på grunn av sterke menneskelige hensyn eller særlig tilknytning til riket, jf. § 38,\ne. oppholdstillatelse som familiemedlem, jf. §§ 40 til 53, eller\nf. permanent oppholdstillatelse på grunnlag av tillatelsene nevnt i bokstav a til e, jf. § 62.\nVilkåret i første ledd gjelder ikke når\na. ekteskapet var inngått eller partene har unnfanget barn før tidspunktet for referansepersonens innreise i riket, eller\nb. partene har inngått ekteskap eller unnfanget barn mens begge har hatt oppholdstillatelse i Norge.\nDet kan gjøres unntak fra vilkåret dersom særlige grunner, herunder hensynet til familiens enhet, taler for det.\nKongen kan fastsette nærmere regler i forskrift.\n0 Tilføyd ved lov 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), endret ved lov 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_40a",
        "source_heading": "§ 40 a."
      }
    },
    {
      "provision_ref": "6:41",
      "chapter": "6",
      "section": "41",
      "title": "Oppholdstillatelse for samboere",
      "content": "En søker som har levd i et fast og etablert samboerforhold i minst to år med en referanseperson som nevnt i § 40 første ledd, har rett til oppholdstillatelse når partene akter å fortsette samlivet.\nEn søker som ikke har levd i et fast og etablert samboerforhold med en referanseperson som nevnt i § 40 første ledd, har rett til oppholdstillatelse dersom partene har barn sammen og akter å fortsette samlivet. Bestemmelsene i § 40 a første, tredje og fjerde ledd gjelder tilsvarende, med mindre\na. barnet ble unnfanget før tidspunktet for referansepersonens innreise i riket, eller\nb. barnet ble unnfanget mens begge parter har hatt oppholdstillatelse i Norge.\nOppholdstillatelse kan gis til en søker som ikke har levd i et fast og etablert samboerforhold med referansepersonen i minst to år, dersom partene venter barn sammen og akter å fortsette samlivet. Bestemmelsen i annet ledd annet punktum gjelder tilsvarende.\nDet er et vilkår for oppholdstillatelse etter denne paragrafen at begge parter er over 18 år, med mindre partene er omfattet av 24-årskravet, jf. § 41 a. Det er videre et vilkår at ingen av partene er gift. Selv om en av partene er gift, kan det gis oppholdstillatelse hvis det har vært varige hindringer for å oppfylle dette vilkåret.\nKongen kan fastsette nærmere regler i forskrift.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_41",
        "source_heading": "§ 41."
      }
    },
    {
      "provision_ref": "6:41 a",
      "chapter": "6",
      "section": "41 a",
      "title": "24-årskrav for familieetablering",
      "content": "Det er et vilkår for oppholdstillatelse etter §§ 40 (ektefeller) og 41 (samboere) at begge parter har fylt 24 år, med mindre\na. ekteskapet var inngått eller samlivet var etablert før tidspunktet for referansepersonens innreise i Norge, eller\nb. partene har inngått ekteskap eller levd i et etablert samliv i Norge mens begge har hatt oppholdstillatelse eller norsk eller nordisk statsborgerskap.\nDet kan gjøres unntak fra vilkåret dersom det er åpenbart at ekteskapet eller samlivet er frivillig.\n0 Tilføyd ved lov 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 og gjelder for søknader som fremmes 1 jan 2017 eller senere).",
      "metadata": {
        "source": "lovdata",
        "source_node_id": "PARAGRAF_41a",
        "source_heading": "§ 41 a."
      }
    },
    {
      "provision_ref": "6:42",
      "chapter": "6",
      "section": "42",
      "title": "Oppholdstillatelse for barn",
      "content": "En søker som er barn under 18 år, jf. § 50, uten ektefelle eller samboer, har rett til oppholdstillatelse når begge foreldrene har eller får oppholdstillatelse som nevnt i § 40 første ledd.\nEn søker som er barn under 18 år uten ektefelle eller samboer, har rett til oppholdstillatelse når én av foreldrene har oppholdstillatelse som nevnt i § 40 første ledd, med mindre hensynet til barnets beste taler mot det. Det er et vilkår at referansepersonen har foreldreansvaret, alene eller felles med den andre av foreldrene. Er foreldreansvaret felles, må samtykke foreligge fra den andre av foreldrene, med mindre dette er umulig å innhente, eller særlige grunner tilsier at oppholdstillatelse uansett bør gis. Dersom referansepersonen har flere enn én ektefelle, kan oppholdstillatelse bare gis til flere enn ett barn når de er helsøsken.\nFørste og annet ledd gjelder tilsvarende for barn under 18 år som blir adoptert etter utenlandsk lov, eller vil bli adoptert etter lov 16. juni 2017 nr. 48 om adopsjon. Samtykke må være gitt av Barne-, ungdoms- og familieetaten før barnet er kommet til riket.\nEn søker som er barn under 21 år uten ektefelle eller samboer, og som er forsørget av en utlending som er borger av en stat som har tiltrådt Den europeiske sosialpakt 18. oktober 1961, har rett til opphold når begge foreldrene har oppholdstillatelse som nevnt i § 40 første ledd i riket.\n0 Endret ved lover 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).",
      "metadata": {
        "source": "lovdata",
        "source_node_id": "PARAGRAF_42",
        "source_heading": "§ 42."
      }
    },
    {
      "provision_ref": "6:43",
      "chapter": "6",
      "section": "43",
      "title": "Familiegjenforening mellom barn med opphold etter §§ 28 eller 34 og barnets foreldre og søsken",
      "content": "Søkere som er foreldre til barn under 18 år med opphold i riket etter §§ 28 eller 34, har rett til opphold. Det er et vilkår at søkerne skal bo sammen med barnet. Dersom en av barnets foreldre har oppholdstillatelse i Norge, er det et vilkår at søkeren ikke er gift med eller skal bo sammen med denne forelderen. Dersom søkeren er enslig mor eller far, har den av foreldrene som hadde foreldreansvaret og som barnet bodde fast sammen med i hjemlandet, fortrinnsrett til opphold i Norge.\nFørste ledd første og annet punktum gjelder tilsvarende for søsken under 18 år som ikke har ektefelle eller samboer, og som bor sammen med foreldrene, eller den av dem som får opphold.\nDersom oppholdstillatelse vil føre til en situasjon der flere enn to personer lever i et samliv som gifte, samboere eller en kombinasjon av dette, kan oppholdstillatelse til en søker som gjenforenes med en annen ektefelle, nektes. Oppholdstillatelse kan også nektes dersom tillatelsen vil lede til at søkeren blir gjenforent med en tidligere ektefelle, og det er sannsynlig at søkeren har til hensikt å gjenoppta samlivet med denne.\n0 Endret ved lov 20 juni 2025 nr. 84 (i kraft 1 aug 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_43",
        "source_heading": "§ 43."
      }
    },
    {
      "provision_ref": "6:44",
      "chapter": "6",
      "section": "44",
      "title": "Familiegjenforening mellom norsk barn og barnets mor eller far",
      "content": "En søker som er mor eller far til norsk barn under 18 år som søkeren har foreldreansvaret for og bor fast sammen med, har rett til oppholdstillatelse for å bo sammen med barnet i Norge. Det er et vilkår at søkeren ikke er gift med eller skal bo sammen med barnets andre forelder.\nOppholdstillatelse kan likevel nektes dersom dette ville lede til at søkeren ville bli gjenforent med en herboende ektefelle som allerede er gift med eller samboer med en annen person her. Det samme gjelder dersom søkeren og den herboende forelderen ikke er gift på søknadstidspunktet, men det på et tidligere tidspunkt har bestått et bigamt forhold mellom søkeren, den herboende forelderen og dennes nåværende ektefelle eller samboer.\nKongen kan fastsette utfyllende bestemmelser i forskrift om adgang til å nekte oppholdstillatelse etter annet ledd.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_44",
        "source_heading": "§ 44."
      }
    },
    {
      "provision_ref": "6:45",
      "chapter": "6",
      "section": "45",
      "title": "Oppholdstillatelse for mor eller far som skal ha samvær med norsk barn",
      "content": "En søker som er mor eller far til norsk barn under 18 år som bor fast sammen med den andre av foreldrene i riket, har rett til oppholdstillatelse. Det er et vilkår at søkeren:\na. har bodd sammen med barnet eller har utøvet samvær av et visst omfang det siste året i utlandet,\nb. har samværsrett av et visst omfang i riket, og\nc. sannsynliggjør at samvær vil bli utøvet.\nOppholdstillatelse kan likevel nektes dersom dette ville lede til at søkeren ville bli gjenforent med en herboende ektefelle som allerede er gift med eller samboer med en annen person her. Det samme gjelder dersom søkeren og den herboende forelderen ikke er gift på søknadstidspunktet, men det på et tidligere tidspunkt har bestått et bigamt forhold mellom søkeren, den herboende forelderen og dennes nåværende ektefelle eller samboer.\nKongen kan fastsette nærmere bestemmelser i forskrift om tidsberegningen etter første ledd bokstav a og om kravet til omfanget av samværsretten etter bokstav a og b. Kongen kan også fastsette utfyllende bestemmelser i forskrift om adgang til å nekte oppholdstillatelse etter annet ledd.",
      "metadata": {
        "source": "lovdata",
        "source_node_id": "PARAGRAF_45",
        "source_heading": "§ 45."
      }
    },
    {
      "provision_ref": "6:46",
      "chapter": "6",
      "section": "46",
      "title": "Oppholdstillatelse for enslig mor eller far med barn over 18 år i Norge",
      "content": "Mor eller far til en referanseperson som nevnt i § 40 første ledd kan gis oppholdstillatelse dersom referansepersonen er søkerens barn over 18 år. Det er et vilkår at søkeren er over 60 år og uten ektefelle, samboer eller slektninger i opp- eller nedstigende linje i hjemlandet.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_46",
        "source_heading": "§ 46."
      }
    },
    {
      "provision_ref": "6:47",
      "chapter": "6",
      "section": "47",
      "title": "Korttidsopphold for å besøke barn i riket",
      "content": "Oppholdstillatelse av inntil ni måneders varighet kan gis til foreldre som skal besøke en referanseperson som nevnt i § 40 første ledd bokstav a til c, når referansepersonen er søkerens barn og er bosatt i riket.\nDet er en forutsetning at søkeren returnerer til hjemlandet etter besøksperioden. Innvandringsregulerende hensyn skal være med i vurderingen av om tillatelse bør gis.\nOppholdstillatelse etter denne paragrafen gir ikke rett til å ta arbeid og danner ikke grunnlag for permanent opphold.\nTillatelsen kan ikke fornyes eller forlenges.\nNy tillatelse etter denne bestemmelsen kan tidligst gis etter ett års opphold utenfor riket.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_47",
        "source_heading": "§ 47."
      }
    },
    {
      "provision_ref": "6:48",
      "chapter": "6",
      "section": "48",
      "title": "Oppholdstillatelse for å inngå ekteskap",
      "content": "Oppholdstillatelse med inntil seks måneders varighet kan gis til en søker som skal inngå ekteskap etter innreisen med en referanseperson som nevnt i § 40 første ledd. Det er et vilkår at begge parter er over 24 år. Bestemmelsene i § 40 tredje, femte og sjuende ledd, § 40 a og § 41 a gjelder tilsvarende. Dersom partene er omfattet av unntak fra 24-årskravet, jf. § 41 a, er det et vilkår at begge parter er over 18 år. Kongen kan fastsette nærmere vilkår i forskrift.\nOppholdstillatelse etter denne paragrafen danner ikke grunnlag for permanent opphold. Tillatelsen kan ikke forlenges eller fornyes.\n0 Endret ved lover 8 mai 2009 nr. 23 (ikr. 1 jan 2010 iflg. res. 4 des 2009 nr. 1442), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589).",
      "metadata": {
        "source": "lovdata",
        "source_node_id": "PARAGRAF_48",
        "source_heading": "§ 48."
      }
    },
    {
      "provision_ref": "6:49",
      "chapter": "6",
      "section": "49",
      "title": "Familieinnvandring i andre tilfeller",
      "content": "Dersom sterke menneskelige hensyn tilsier det, kan oppholdstillatelse også gis til andre familiemedlemmer enn nevnt i §§ 40 til 53, og det kan gjøres unntak fra vilkår knyttet til referansepersonens status.\nVed vurderingen av om oppholdstillatelse bør innvilges, kan det legges vekt på innvandringsregulerende hensyn.\nI saker som berører barn, skal barnets beste være et grunnleggende hensyn.\nNår særlige grunner tilsier det, kan det fastsettes at tillatelsen ikke kan danne grunnlag for permanent oppholdstillatelse eller at oppholdstillatelsen ikke gir rett til å ta arbeid.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_49",
        "source_heading": "§ 49."
      }
    },
    {
      "provision_ref": "6:50",
      "chapter": "6",
      "section": "50",
      "title": "Barn under 18 år",
      "content": "Når det er avgjørende for om det skal gis tillatelse etter dette kapittelet om søkeren er eller har barn under 18 år, anses barnet å være under 18 år når søknaden med alle opplysninger og vedlegg som er nødvendig for å avgjøre den, er innkommet til utlendingsmyndighetene innen 18-årsdagen. Kongen kan fastsette nærmere bestemmelser i forskrift.",
      "metadata": {
        "source": "lovdata",
        "source_node_id": "PARAGRAF_50",
        "source_heading": "§ 50."
      }
    },
    {
      "provision_ref": "6:51",
      "chapter": "6",
      "section": "51",
      "title": "Unntak fra retten til familieinnvandring",
      "content": "Dersom det ville være i strid med forutsetningene for referansepersonens oppholdstillatelse å innvilge oppholdstillatelse til søkeren etter dette kapittelet, kan tillatelse nektes.\nOppholdstillatelse etter bestemmelsene i kapittelet her kan nektes dersom referansepersonen etter forespørsel ikke samtykker i at søkeren gis tillatelse, eller dersom det er sannsynlig at ekteskapet er inngått mot en av partenes vilje.\nOppholdstillatelse etter bestemmelsene i kapittelet her kan nektes dersom familielivet kan utøves i et trygt land som familien samlet sett har sterkere tilknytning til, og referansepersonen har\na. oppholdstillatelse som flyktning, jf. § 28,\nb. oppholdstillatelse etter innreisetillatelse som overføringsflyktning, jf. § 35 tredje ledd, eller\nc. kollektiv beskyttelse i en massefluktsituasjon, jf. § 34.\nKongen kan fastsette nærmere regler i forskrift, herunder unntak fra tredje ledd.\n0 Endret ved lov 17 juni 2016 nr. 58 (ikr. 1 juli 2017 iflg. res. 2 juni 2017 nr. 680).",
      "metadata": {
        "source": "lovdata",
        "source_node_id": "PARAGRAF_51",
        "source_heading": "§ 51."
      }
    },
    {
      "provision_ref": "6:52",
      "chapter": "6",
      "section": "52",
      "title": "Fortsatt oppholdstillatelse på grunnlag av samværsordning med barn",
      "content": "En søker som har foreldreansvaret for barn under 18 år som ikke bor fast sammen med søkeren, har rett til ny oppholdstillatelse når dette er nødvendig for å videreføre samvær med barnet i riket. Det er et vilkår at:\na. søkeren har oppholdt seg i riket med tillatelse det siste året,\nb. barnet oppfyller vilkårene etter § 40 første ledd og har opphold i riket sammen med den andre av foreldrene som barnet bor fast sammen med, og\nc. søkeren har samværsrett av et visst omfang og benytter denne.\nEn søker som har foreldreansvaret for barn under 18 år som bor fast sammen med søkeren, har rett til ny oppholdstillatelse når dette er nødvendig for å videreføre samvær mellom barnet og den andre av foreldrene i riket. Det er et vilkår at:\nb. den andre av foreldrene oppfyller vilkårene etter § 40 første ledd, og\nc. den andre av foreldrene har samværsrett av et visst omfang og benytter denne.\nAnnet ledd gjelder tilsvarende for barnet dersom barnet mistet oppholdstillatelsen som følge av at forelderen som barnet bor fast sammen med, mistet sin tidligere oppholdstillatelse. Det er et vilkår at forelderen som barnet bor fast sammen med, også får innvilget oppholdstillatelse etter annet ledd.\nDersom vilkåret om samvær etter første og annet ledd ikke er oppfylt, kan søkeren likevel gis ny oppholdstillatelse dersom det sannsynliggjøres at vilkåret vil være oppfylt i løpet av et angitt tidsrom, som ikke kan overstige ett år.\nKongen kan fastsette nærmere bestemmelser i forskrift om kravet til omfanget og utøvelsen av samværsretten.",
      "metadata": {
        "source": "lovdata",
        "source_node_id": "PARAGRAF_52",
        "source_heading": "§ 52."
      }
    },
    {
      "provision_ref": "6:53",
      "chapter": "6",
      "section": "53",
      "title": "Fortsatt oppholdstillatelse på selvstendig grunnlag",
      "content": "En utlending som har oppholdstillatelse etter §§ 40 eller 41, skal etter søknad gis ny oppholdstillatelse på selvstendig grunnlag dersom:\na. samlivet er opphørt på grunn av referansepersonens død, med mindre særlige grunner taler imot det, eller\nb. samlivet er opphørt, og det er grunn til å anta at utlendingen eller eventuelle barn har blitt mishandlet i samlivsforholdet eller av andre medlemmer av samme husstand, eller av svigerfamilie.\nNy oppholdstillatelse på selvstendig grunnlag kan etter søknad også gis til en utlending som har oppholdstillatelse etter §§ 40 eller 41, dersom utlendingen som følge av samlivsbruddet vil få urimelige vanskeligheter i hjemlandet grunnet de sosiale og kulturelle forholdene der.\nNår det er reist søksmål etter lov 4. juli 1991 nr. 47 om ekteskap § 16 tredje ledd eller § 23 tredje ledd, skal en utlending som av den grunn mister oppholdsgrunnlaget som ektefelle, etter søknad gis ny oppholdstillatelse på selvstendig grunnlag med mindre særlige grunner taler imot dette. Tillatelsen gis for seks måneder av gangen inntil rettskraftig avgjørelse foreligger. Dersom ekteskapet blir kjent ugyldig eller oppløses ved skilsmisse, gis utlendingen etter søknad ny tillatelse på selvstendig grunnlag, forutsatt at søkeren ikke har utøvd eller medvirket til å utøve tvang ved ekteskapsinngåelsen.\n0 Endret ved lov 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547).",
      "metadata": {
        "source": "lovdata",
        "source_node_id": "PARAGRAF_53",
        "source_heading": "§ 53."
      }
    },
    {
      "provision_ref": "7:54",
      "chapter": "7",
      "section": "54",
      "title": "Anvendelsesområdet for bestemmelsene i dette kapittelet",
      "content": "Med mindre annet er fastsatt i loven eller forskrift i medhold av loven, gjelder bestemmelsene i dette kapittelet for alle oppholdstillatelser etter loven, med unntak for oppholdstillatelser etter § 74 og kapittel 13.",
      "metadata": {
        "source": "lovdata",
        "source_node_id": "PARAGRAF_54",
        "source_heading": "§ 54."
      }
    },
    {
      "provision_ref": "7:55",
      "chapter": "7",
      "section": "55",
      "title": "Krav om oppholdstillatelse for å kunne ta arbeid og opphold",
      "content": "En utlending som akter å ta arbeid mot eller uten vederlag, eller som vil drive ervervsvirksomhet i riket, må ha oppholdstillatelse som gir rett til å ta arbeid eller drive ervervsvirksomhet, med mindre annet fremgår i eller i medhold av loven.\nEn utlending som akter å ta opphold i riket utover tre måneder uten å ta arbeid, må ha oppholdstillatelse. Opphold i et annet land som deltar i Schengensamarbeidet, likestilles med opphold i riket. Kongen kan gi nærmere regler i forskrift om beregning av oppholdstiden.",
      "metadata": {
        "source": "lovdata",
        "source_node_id": "PARAGRAF_55",
        "source_heading": "§ 55."
      }
    },
    {
      "provision_ref": "7:56",
      "chapter": "7",
      "section": "56",
      "title": "Søknad om oppholdstillatelse",
      "content": "Førstegangs oppholdstillatelse skal være gitt før innreise i riket.\nBestemmelsen i første ledd innebærer ingen begrensning i retten til å søke asyl, jf. § 28, eller til å påberope et vern mot utsendelse, jf. § 73.\nUtlendingsmyndighetene kan i enkelttilfeller gjøre unntak fra vilkåret i første ledd når sterke rimelighetsgrunner tilsier det.\nDersom oppholdstillatelse søkes etter §§ 40 eller 41, og ekteskapet er inngått eller samboerforholdet er etablert i utlandet etter at referansepersonen, jf. § 39, først har vært bosatt i Norge, kan oppholdstillatelse ikke innvilges før referansepersonen har vendt tilbake til Norge og har vært til intervju hos utlendingsmyndighetene, med mindre\na. saken gjelder en søknad etter § 40, og referansepersonen var til intervju i anledning saken før ekteskapet ble inngått, eller\nb. søkeren har rett til innreise uten visum.\nKongen kan fastsette unntak fra første og fjerde ledd i forskrift. Kongen kan også gi nærmere bestemmelser i forskrift om fremgangsmåten ved fremsettelse av søknad om oppholdstillatelse og om gjennomføringen av intervjuer som nevnt i fjerde ledd.\nNår søkeren ikke fyller vilkårene for å søke fra riket, avslås søknaden på dette grunnlaget. Det samme gjelder når søkeren ikke fyller vilkårene for å reise inn i riket før tillatelse er gitt.",
      "metadata": {
        "source": "lovdata",
        "source_node_id": "PARAGRAF_56",
        "source_heading": "§ 56."
      }
    },
    {
      "provision_ref": "7:57",
      "chapter": "7",
      "section": "57",
      "title": "Oppholdstillatelse under søknadsbehandlingen",
      "content": "Når det er sannsynlig at søknaden vil bli innvilget, kan søkeren etter anmodning gis en oppholdstillatelse som løper inntil vedtaket foreligger.\nBestemmelsen i første ledd gjelder ikke for utlendinger som søker oppholdstillatelse etter kapittel 4.\nBestemmelsen i § 60 tredje ledd bokstav a til c gjelder tilsvarende. Oppholdstillatelse etter denne paragrafen danner ikke grunnlag for permanent oppholdstillatelse.\nForvaltningsloven kapittel IV til VI gjelder ikke for vedtak om oppholdstillatelse etter denne paragrafen.\nKongen kan fastsette nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_57",
        "source_heading": "§ 57."
      }
    },
    {
      "provision_ref": "7:58",
      "chapter": "7",
      "section": "58",
      "title": "Krav til underhold og bolig",
      "content": "Det stilles krav om underhold og bolig for at oppholdstillatelse skal gis etter loven eller forskrift gitt i medhold av loven.\nKravet til underhold og bolig gjelder ikke for den som har rett til oppholdstillatelse etter § 28 annet ledd, eller som fyller vilkårene for vern mot utsendelse etter § 73.\nKongen kan fastsette nærmere regler og unntak i forskrift.",
      "metadata": {
        "source": "lovdata",
        "source_node_id": "PARAGRAF_58",
        "source_heading": "§ 58."
      }
    },
    {
      "provision_ref": "7:59",
      "chapter": "7",
      "section": "59",
      "title": "Krav til utlendingens vandel mv.",
      "content": "En utlending som ellers oppfyller vilkårene for oppholdstillatelse, kan nektes tillatelse dersom det foreligger omstendigheter som vil gi grunn til å nekte utlendingen adgang til eller opphold i riket i medhold av andre bestemmelser i loven.\nOppholdstillatelse etter § 28 kan likevel ikke nektes med hjemmel i denne paragrafen.",
      "metadata": {
        "source": "lovdata",
        "source_node_id": "PARAGRAF_59",
        "source_heading": "§ 59."
      }
    },
    {
      "provision_ref": "7:60",
      "chapter": "7",
      "section": "60",
      "title": "Oppholdstillatelsens varighet og innhold",
      "content": "Førstegangs oppholdstillatelse gis som midlertidig oppholdstillatelse for inntil fem år. Med mindre annet er fastsatt i eller i medhold av loven, skal tillatelse gis for minst ett år. Varigheten av en tillatelse gitt etter bestemmelsene i kapittel 6 skal ikke overstige utløpet av tillatelsen til referansepersonen, jf. § 39. Varigheten av en tillatelse etter bestemmelsene i kapittel 3 skal ikke overstige arbeidsforholdets lengde.\nKongen kan gi nærmere regler i forskrift om varigheten av oppholdstillatelser etter første ledd.\nMed mindre annet er særskilt fastsatt i loven eller i medhold av loven, gjelder følgende:\na. oppholdstillatelsen gir rett til opphold i hele riket,\nb. oppholdstillatelsen gir rett til å ta arbeid og til å drive ervervsvirksomhet i hele riket,\nc. oppholdstillatelsen gir adgang til gjentatte innreiser i riket så lenge den gjelder, og\nd. oppholdstillatelsen danner grunnlag for permanent oppholdstillatelse, jf. § 62.\nTillatelse gitt til et familiemedlem i medhold av bestemmelsene i kapittel 6 gjelder med de samme begrensningene som er fastsatt for tillatelsen til referansepersonen, jf. § 39. Begrensninger i referansepersonens tillatelse gitt etter § 23, som går ut på at retten til å ta arbeid er knyttet til en bestemt arbeidsgiver, en bestemt type arbeid eller et bestemt arbeid, gjelder likevel ikke. Kongen kan fastsette unntak fra første punktum i forskrift.\nDet er et vilkår for oppholdstillatelse at utlendingen skal oppholde seg i Norge minst seks måneder i en tillatelsesperiode på ett år. Dette gjelder likevel ikke dersom formålet med tillatelsen eller andre forhold ved tillatelsen tilsier det. Kongen kan fastsette nærmere regler og unntak i forskrift.\nDersom utlendingen har begått handlinger som nevnt i § 66 første ledd bokstav a uten at det er truffet vedtak om utvisning, kan det i vedtaket om oppholdstillatelse fastsettes krav om inntil tre års tilleggstid før permanent oppholdstillatelse kan innvilges etter § 62. Tilleggstiden beregnes fra det tidspunkt vilkåret om botid for permanent oppholdstillatelse tidligst er oppfylt. Dersom forholdet faller inn under § 62 fjerde ledd, kan det fastsettes at tillatelsen ikke skal danne grunnlag for permanent oppholdstillatelse. Dette gjelder også i tilfeller hvor utlendingen har vært utvist med et innreiseforbud som er utløpt.\nDe vilkårene og begrensningene som er fastsatt, skal fremgå av tillatelsen.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 juni 2016 nr. 58 (ikr. 1 apr 2019 iflg. res. 8 mars 2019 nr. 204), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_60",
        "source_heading": "§ 60."
      }
    },
    {
      "provision_ref": "7:61",
      "chapter": "7",
      "section": "61",
      "title": "Fornyelse av oppholdstillatelse",
      "content": "En utlending har etter søknad rett til fornyelse av en midlertidig oppholdstillatelse dersom grunnlaget for førstegangs tillatelse fortsatt er til stede. Dette gjelder likevel ikke dersom det fremgår av loven eller forskrift i medhold av loven at oppholdstillatelsen ikke kan fornyes, eller det foreligger omstendigheter som vil gi grunn til å nekte utlendingen adgang til eller opphold i riket i medhold av andre bestemmelser i loven.\nMed mindre det er grunnlag for opphør eller tilbakekall etter §§ 37 eller 63, skal en oppholdstillatelse etter §§ 28 og 34 fornyes. En oppholdstillatelse etter § 34 kan likevel ikke fornyes dersom det er besluttet at adgangen til å gi kollektiv beskyttelse er bortfalt, jf. § 34 første ledd.\nFor tillatelse etter kapittel 6 gjelder ikke krav om at barn skal være under 18 år eller 21 år ved fornyelse.\nFor tillatelse etter kapittel 3 gjelder ikke krav om at søkeren er omfattet av en kvoteordning eller at stillingen ikke kan besettes av innenlandsk arbeidskraft eller arbeidskraft fra EØS- eller EFTA-området ved fornyelse.\nFornyet tillatelse gis som midlertidig oppholdstillatelse og i alminnelighet for ett eller to år.\nEn utlending som søker om fornyelse av en midlertidig oppholdstillatelse, kan få fortsatt opphold på samme vilkår inntil søknaden er endelig avgjort. Utlendingen har rett til slikt opphold dersom vedkommende søker om fornyelse senest én måned før tillatelsen utløper. Dette gjelder ikke dersom det fremgår av loven eller forskrift i medhold av loven at oppholdstillatelsen ikke kan fornyes.\nEn utlending som søker oppholdstillatelse på nytt faktisk eller rettslig grunnlag, kan få fortsatt opphold på samme vilkår som tidligere tillatelse inntil søknaden er endelig avgjort. Utlendingen har rett til dette dersom vedkommende søker om ny tillatelse senest én måned før utløpet av gjeldende tillatelse, og vedkommende har hatt lovlig opphold i medhold av tidligere tillatelse minst de siste ni månedene. Tilsvarende gjelder for en utlending med tillatelse etter § 48 som søker oppholdstillatelse i medhold av § 40.\nKongen kan gi nærmere regler i forskrift.",
      "metadata": {
        "source": "lovdata",
        "source_node_id": "PARAGRAF_61",
        "source_heading": "§ 61."
      }
    },
    {
      "provision_ref": "7:62",
      "chapter": "7",
      "section": "62",
      "title": "Permanent oppholdstillatelse",
      "content": "En utlending som de siste tre årene har oppholdt seg i riket med midlertidig oppholdstillatelse som danner grunnlag for permanent oppholdstillatelse, har etter søknad rett til permanent oppholdstillatelse dersom følgende er oppfylt:\na. utlendingen de siste tre årene ikke har oppholdt seg utenfor riket mer enn syv måneder til sammen\nb. utlendingen fortsatt oppfyller vilkårene for en midlertidig oppholdstillatelse som danner grunnlag for permanent oppholdstillatelse\nc. det ikke foreligger forhold som nevnt i § 66, er fastsatt krav til tilleggstid etter § 60 sjette ledd første punktum eller § 70 annet ledd første punktum som fortsatt løper\nd. utlendingen har bestått muntlig prøve i norsk\ne. utlendingen har bestått prøve i samfunnskunnskap på et språk han eller hun forstår\nf. utlendingen har vært selvforsørget de siste tolv månedene.\nEn utlending med midlertidig oppholdstillatelse i medhold av lovens § 28 eller § 38 har likevel først rett til permanent oppholdstillatelse etter søknad dersom utlendingen de siste fem årene har oppholdt seg i riket med midlertidig oppholdstillatelse som danner grunnlag for permanent oppholdstillatelse. Tilsvarende gjelder utlending som får oppholdstillatelse som familiemedlem til utlending som nevnt i første punktum, eller til utlending som har fått permanent oppholdstillatelse på grunnlag av tillatelse etter lovens § 28 eller § 38, jf. kapittel 6. Det er et vilkår at utlendingen de siste fem årene ikke har oppholdt seg utenfor riket mer enn ti måneder til sammen. Vilkårene i første ledd bokstav b til f gjelder tilsvarende.\nFor å ha rett til permanent oppholdstillatelse skal vilkårene i første ledd bokstav a til e og annet ledd være oppfylt på vedtakstidspunktet. Vilkåret i første ledd bokstav f skal være oppfylt på søknadstidspunktet eller oppfylles i perioden frem til vedtakstidspunktet.\nEn søknad om permanent oppholdstillatelse kan avslås dersom det foreligger tungtveiende, innvandringsregulerende hensyn, herunder at utlendingen aktivt har motarbeidet avklaring av egen identitet etter ankomst til landet.\nDersom søkeren er mistenkt eller siktet for et forhold som nevnt i § 66, stilles søknaden om permanent oppholdstillatelse i bero. Søknaden kan tidligst innvilges når saken er henlagt eller skyldspørsmålet er endelig avgjort.\nNår det foreligger forhold som nevnt i § 66 og utlendingen ikke blir utvist, kreves lengre botid enn nevnt i første og annet ledd for at permanent oppholdstillatelse skal gis. Kongen kan fastsette nærmere regler i forskrift om beregningen av tilleggstid når det foreligger forhold som nevnt i § 66.\nPermanent oppholdstillatelse gir rett til opphold i riket uten tidsbegrensning og gir et utvidet vern mot utvisning, jf. § 68. Bestemmelsen i § 60 tredje ledd bokstav a til c gjelder tilsvarende.\nTillatelsen faller bort når innehaveren har oppholdt seg utenfor riket sammenhengende i mer enn to år. Oppholdet utenfor riket anses å være sammenhengende selv om utlendingen har hatt ett eller flere opphold av en viss varighet i riket. Vedtak om bortfall treffes av Utlendingsdirektoratet. En utlending kan etter søknad gis adgang til å oppholde seg utenfor riket i mer enn to år uten at tillatelsen faller bort.\nKongen kan gi forskrift om\na. at permanent oppholdstillatelse kan gis i andre tilfeller enn nevnt i første ledd\nb. innholdet i vilkårene etter første ledd bokstav d, e og f og fjerde ledd og unntak fra disse vilkårene\nc. bortfall av permanent oppholdstillatelse og hvor langvarig et mellomliggende opphold i Norge skal være for at et opphold i utlandet ikke regnes som sammenhengende etter åttende ledd.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136 for endr i annet til syvende ledd), 17 juni 2016 nr. 58 (ikr. 1 jan 2017 iflg. res. 16 des 2016 nr. 1588 for endr i første ledd bokstav d og e og gjelder for søknader som fremmes 17 des 2016 eller senere), 17 juni 2016 nr. 58 (ikr. 1 sep 2017 iflg. res. 21 juni 2017 nr. 835 for endr i første ledd bokstav f og gjelder bare for søknader som fremmes 1 sep 2017 eller senere), 15 des 2017 nr. 108 (ikr. 1 jan 2018 iflg. res. 15 des 2017 nr. 2045), 18 des 2020 nr. 150 (ikr. 18 des 2020 iflg. res. 18 des 2020 nr. 2834, endringen gjelder fra 1 des 2020, se loven del III nr. 2), 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), 25 mars 2022 nr. 16 (i kraft 1 mai 2022 iflg. res. 8 april 2022 nr. 549), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125, se endringsloven del III nr. 3 for overgangsregel).",
      "metadata": {
        "source": "lovdata",
        "source_node_id": "PARAGRAF_62",
        "source_heading": "§ 62."
      }
    },
    {
      "provision_ref": "7:63",
      "chapter": "7",
      "section": "63",
      "title": "Tilbakekall av oppholdstillatelse",
      "content": "Midlertidig og permanent oppholdstillatelse kan tilbakekalles dersom utlendingen mot bedre vitende har gitt uriktige opplysninger eller fortiet forhold av vesentlig betydning for vedtaket, eller dersom det for øvrig følger av alminnelige forvaltningsrettslige regler.\nMidlertidig og permanent oppholdstillatelse kan også tilbakekalles dersom en utlending som ikke er borger av et Schengenland, er besluttet sendt ut fra et slikt land med grunnlag i en vurdering som kunne ha ført til utvisning av hensyn til grunnleggende nasjonale interesser, jf. § 126 annet ledd.\n0 Endret ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_63",
        "source_heading": "§ 63."
      }
    },
    {
      "provision_ref": "7:64",
      "chapter": "7",
      "section": "64",
      "title": "Reisebevis for flyktninger og utlendingspass",
      "content": "En utlending som får oppholdstillatelse etter § 28, skal etter søknad også gis reisebevis for flyktninger for reiser utenfor Norge dersom ikke særlige grunner taler mot det. Har flyktningen reisedokument utstedt av en fremmed stat, gjelder denne retten bare når Norge i henhold til en internasjonal avtale har plikt til å utstede reisebevis for flyktninger.\nEn utlending som har eller gis oppholdstillatelse i riket på grunnlag av søknad om asyl, men uten å ha fått innvilget oppholdstillatelse som flyktning, skal gis utlendingspass for reise utenfor Norge dersom utlendingens forhold til hjemlandets myndigheter tilsier det, og det ikke er særlige grunner som taler mot det. Utlendingspass kan også utstedes i andre tilfeller etter nærmere regler fastsatt av Kongen.\nPass eller annet reisedokument søkeren er i besittelse av, må innleveres sammen med søknaden om reisebevis for flyktninger eller utlendingspass.\nKongen kan i forskrift gi regler om utstedelse, gyldighetsområde, fornyelse og inndragning av reisebevis for flyktninger og utlendingspass og de nærmere vilkårene for dette, samt gi regler om passérbrev.\n0 Endret ved lov 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_64",
        "source_heading": "§ 64."
      }
    },
    {
      "provision_ref": "7:64 a",
      "chapter": "7",
      "section": "64 a",
      "title": "Schengen-standardisert oppholdskort",
      "content": "En utlending som innvilges midlertidig eller permanent oppholdstillatelse, skal få sin tillatelse dokumentert ved at det utstedes Schengen-standardisert oppholdskort (standardisert oppholdskort) med elektronisk lagret biometri, jf. § 100 a. Dette gjelder ikke ved oppholdstillatelse under søknadsbehandlingen etter § 57.\nKongen kan gi nærmere regler i forskrift, herunder om plikt til å fremlegge standardisert oppholdskort og unntak fra første ledd.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_64a",
        "source_heading": "§ 64 a."
      }
    },
    {
      "provision_ref": "7:65",
      "chapter": "7",
      "section": "65",
      "title": "Vedtaksmyndighet",
      "content": "Vedtak om midlertidig og permanent oppholdstillatelse, fornyelse og tilbakekall fattes av Utlendingsdirektoratet. Utlendingsdirektoratet avgjør også spørsmål om vern mot utsendelse etter § 73 og søknad om reisebevis og utlendingspass etter § 64.\nKongen kan i forskrift fastsette at politiet kan avgjøre søknader om midlertidig og permanent oppholdstillatelse og om fornyelse av midlertidig oppholdstillatelse. Kongen kan også fastsette at politiet skal kunne avgjøre førstegangssøknader og søknader om fornyelse av utlendingspass, samt innvilge førstegangssøknader og søknader om fornyelse av reisebevis. Kongen kan også fastsette i forskrift at søknader om midlertidig oppholdstillatelse skal kunne avgjøres ved norsk utenriksstasjon.\n0 Endret ved lov 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_65",
        "source_heading": "§ 65."
      }
    },
    {
      "provision_ref": "8:66",
      "chapter": "8",
      "section": "66",
      "title": "Utvisning av utlendinger uten oppholdstillatelse",
      "content": "En utlending uten oppholdstillatelse kan utvises\na. når utlendingen grovt eller gjentatte ganger har overtrådt en eller flere bestemmelser i loven her eller grenseloven, forsettlig eller grovt uaktsomt har gitt vesentlig uriktige eller åpenbart villedende opplysninger i en sak etter loven, eller unndrar seg gjennomføringen av et vedtak som pålegger en utreiseplikt, jf. § 90,\nb. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff. Tilsvarende gjelder ved en ilagt særreaksjon som følge av et straffbart forhold som nevnt,\nc. når utlendingen her i riket er ilagt straff eller særreaksjon for et forhold som kan føre til fengselsstraff, eller for overtredelse av et av følgende straffebud i straffeloven:\n§ 323 (mindre tyveri)\n§ 326 (mindre underslag)\n§ 334 (mindre heleri)\n§ 339 (mindre hvitvasking)\n§ 362 (mindre dokumentfalsk)\n§ 373 (mindre bedrageri)\nd. når en administrativ myndighet i et Schengenland har truffet en endelig avgjørelse om bortvisning eller utvisning av utlendingen på grunn av manglende overholdelse av landets bestemmelser om utlendingers innreise eller opphold,\ne. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd,\nf. når utlendingens søknad om beskyttelse er nektet realitetsbehandlet i medhold av § 32 første ledd bokstav a eller d, og søkeren også tidligere har fått søknad nektet realitetsbehandlet, og søknaden fremstår som et misbruk av asylsystemet,\ng. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene, eller\nh. når utlendingen har søkt eller har hatt urettmessig opphold med grunnlag i et omgåelsesekteskap, jf. § 40 fjerde ledd og § 120 sjette ledd, og omgåelsen anses som bevisst og grov.\nMed mindre det vil være et uforholdsmessig tiltak, jf. § 70, skal en utlending uten oppholdstillatelse utvises\na. når utlendingen ikke har overholdt utreisefristen gitt i medhold av § 90 a, eller\nb. når utlendingen ikke er gitt en utreisefrist\n1. fordi det er konkrete holdepunkter for å anta at utlendingen vil unndra seg iverksettingen av vedtaket, jf. § 90 a første ledd bokstav a og § 106 d,\n2. fordi en søknad er avslått som åpenbart grunnløs, eller som følge av vesentlig uriktige eller åpenbart villedende opplysninger, jf. § 90 a første ledd bokstav b,\n3. fordi utlendingen er funnet å utgjøre en trussel mot offentlig orden etter § 90 a første ledd bokstav c, eller\n4. fordi utlendingen er funnet å utgjøre en trussel mot grunnleggende nasjonale interesser etter § 129 femte ledd.\nDersom forholdet som danner grunnlag for utvisning, er en straffbar handling som ble begått på et tidspunkt hvor utlendingen hadde gyldig midlertidig oppholdstillatelse, gjelder § 67 selv om utlendingen står uten oppholdstillatelse på vedtakstidspunktet. Ettårsfristen i § 67 gjelder likevel bare dersom utlendingen har fremmet søknad om fornyet oppholdstillatelse, og har rett til fortsatt opphold på samme vilkår inntil søknaden er endelig avgjort, etter reglene i § 61.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 22 apr 2016 nr. 3 (ikr. 22 apr 2016 iflg. res. 22 apr 2016 nr. 407), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005, se denne for overgangsbestemmelse), 17 juni 2016 nr. 58 (ikr. 21 okt 2016 iflg. res. 14 okt 2016 nr. 1204), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 19 april 2024 nr. 19 (i kraft 15 sep 2024 iflg. res. 19 april 2024 nr. 633), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_66",
        "source_heading": "§ 66."
      }
    },
    {
      "provision_ref": "8:67",
      "chapter": "8",
      "section": "67",
      "title": "Utvisning av utlendinger som har midlertidig oppholdstillatelse",
      "content": "En utlending som har midlertidig oppholdstillatelse kan utvises:\na. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff i mer enn ett år. Tilsvarende gjelder ved en ilagt særreaksjon som følge av et straffbart forhold som nevnt,\nb. når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i mer enn ett år,\nc. når utlendingen for mindre enn ett år siden her i riket har sonet eller er ilagt straff eller særreaksjon for overtredelse av et av følgende straffebud i straffeloven:\n§ 168 (brudd på oppholds- og kontaktforbud)\n§ 182 første ledd (opptøyer)\n§ 189 (ulovlig bevæpning på offentlig sted)\n§ 231 annet ledd (uaktsom narkotikaovertredelse)\n§ 237 fjerde ledd (grovt uaktsom smitteoverføring)\n§ 262 første ledd (brudd på ekteskapsloven)\n§ 263 (trusler)\n§ 271 første ledd (kroppskrenkelse)\n§ 297 (seksuell handling uten samtykke)\n§ 298 (seksuelt krenkende atferd offentlig eller uten samtykke)\n§ 305 (seksuelt krenkende atferd mv. overfor barn under 16 år)\n§ 306 (avtale om møte for å begå seksuelt overgrep)\n§ 374 første punktum (grovt uaktsomt bedrageri)\n§ 380 (grovt uaktsomt skattesvik)\nd. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd,\ne. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene, eller\nf. når utlendingen for mindre enn ett år siden her i riket har sonet eller er ilagt straff for alvorlig overtredelse av én eller flere bestemmelser i vegtrafikkloven, og utlendingen ble dømt til ubetinget fengselsstraff, den straffbare handlingen skapte særlig stor fare for andre trafikanter eller for allmennheten, eller utlendingen er straffet for flere lovovertredelser som kan føre til tap av retten til å føre motorvogn, eller for flere tilfeller av kjøring uten førerrett.\nDersom en straffbar handling ble begått før utlendingen fikk midlertidig oppholdstillatelse, gjelder § 66 første ledd bokstav b og c tilsvarende. Det samme gjelder ved et sammenhengende straffbart forhold som delvis har pågått i en periode hvor utlendingen var uten oppholdstillatelse, og hvor utlendingen i perioden ikke har søkt om fornyelse av oppholdstillatelse med rett til fortsatt opphold på samme vilkår inntil søknaden er endelig avgjort, etter reglene i § 61.\n0 Endret ved lover 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 21 juni 2017 nr. 90 (ikr. 1 juli 2017 iflg. res. 21 juni 2017 nr. 821), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875).",
      "metadata": {
        "source": "lovdata",
        "source_node_id": "PARAGRAF_67",
        "source_heading": "§ 67."
      }
    },
    {
      "provision_ref": "8:68",
      "chapter": "8",
      "section": "68",
      "title": "Utvisning av utlendinger som har permanent oppholdstillatelse",
      "content": "En utlending som har permanent oppholdstillatelse kan utvises:\na. når utlendingen for mindre enn fem år siden i utlandet har sonet eller er ilagt straff for et forhold som etter norsk lov kan føre til fengselsstraff i to år eller mer. Tilsvarende gjelder ved en ilagt særreaksjon som følge av et straffbart forhold som nevnt,\nb. når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i to år eller mer, eller for overtredelse av et av følgende straffebud i straffeloven:\n§ 182 første ledd (opptøyer)\n§ 189 (ulovlig bevæpning på offentlig sted)\n§ 231 annet ledd (uaktsom narkotikaovertredelse)\n§ 237 fjerde ledd (grovt uaktsom smitteoverføring)\n§ 262 første ledd (brudd på ekteskapsloven)\n§ 263 (trusler)\n§ 297 (seksuell handling uten samtykke)\n§ 298 (seksuelt krenkende atferd offentlig eller uten samtykke)\n§ 305 (seksuelt krenkende atferd mv. overfor barn under 16 år)\n§ 306 (avtale om møte for å begå seksuelt overgrep)\n§ 374 første punktum (grovt uaktsomt bedrageri)\nc. når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd, eller\nd. når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene.\nDersom en straffbar handling ble begått før utlendingen fikk permanent oppholdstillatelse, gjelder § 67 første ledd bokstav a, b, c og f og annet ledd tilsvarende. Det samme gjelder ved sammenhengende straffbare forhold som ble påbegynt før utlendingen fikk permanent oppholdstillatelse.\n0 Endret ved lover 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 18 des 2015 nr. 127 (ikr. 1 jan 2016 iflg. res. 18 des 2015 nr. 1625), 21 juni 2017 nr. 90 (ikr. 1 juli 2017 iflg. res. 21 juni 2017 nr. 821), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875).",
      "metadata": {
        "source": "lovdata",
        "source_node_id": "PARAGRAF_68",
        "source_heading": "§ 68."
      }
    },
    {
      "provision_ref": "8:69",
      "chapter": "8",
      "section": "69",
      "title": "Vern mot utvisning for norske borgere og utlendinger som er født i riket",
      "content": "En norsk statsborger kan ikke utvises.\nEn utlending som er født i riket og som senere uavbrutt har hatt fast bopel her, kan ikke utvises.",
      "metadata": {
        "source": "lovdata",
        "source_node_id": "PARAGRAF_69",
        "source_heading": "§ 69."
      }
    },
    {
      "provision_ref": "8:70",
      "chapter": "8",
      "section": "70",
      "title": "Krav til forholdsmessighet mv.",
      "content": "En utlending kan ikke utvises dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene. I saker som berører barn, skal barnets beste være et grunnleggende hensyn.\nDersom utlendingen har begått handlinger som nevnt i § 66 første ledd bokstav a eller h, kan det i stedet for utvisning treffes vedtak om inntil tre års tilleggstid for at en fremtidig søknad om permanent oppholdstillatelse skal innvilges. Dersom forholdet faller inn under § 62 fjerde ledd, kan det fastsettes at en fremtidig søknad om permanent oppholdstillatelse ikke skal innvilges.\nKongen kan gi nærmere regler i forskrift om vurderingen etter første og annet ledd.\n0 Endret ved lover 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659, se res. 3 sep 2021 nr. 2660 for overgangsbestemmelse), 19 april 2024 nr. 19 (i kraft 15 sep 2024 iflg. res. 19 april 2024 nr. 633), 20 juni 2025 nr. 84 (i kraft 1 sep 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_70",
        "source_heading": "§ 70."
      }
    },
    {
      "provision_ref": "8:71",
      "chapter": "8",
      "section": "71",
      "title": "Utvisningens virkning og varighet",
      "content": "Enhver gyldig tillatelse til opphold i riket opphører å gjelde når et vedtak om utvisning er endelig. Kongen kan gi forskrift om virkningen av et vedtak om utvisning for søknader om oppholdstillatelse som ikke er avgjort på utvisningstidspunktet.\nUtvisningen er til hinder for senere innreise i riket eller Schengen- og EU-området. Innreiseforbudet kan gjøres varig eller tidsbegrenset, men ikke for kortere tidsrom enn ett år.\nInnreiseforbudet løper fra det tidspunktet utlendingen forlater området utreiseplikten gjelder etter § 90 første ledd. Dersom vedtaket ikke pålegger en utreiseplikt, løper innreiseforbudet fra tidspunktet for førsteinstansens vedtak.\nInnreiseforbudet kan etter søknad oppheves dersom nye omstendigheter tilsier det. Dersom særskilte omstendigheter foreligger, kan den utviste etter søknad få adgang til riket for kortvarig besøk selv om innreiseforbudet ikke oppheves, men som regel ikke før to år er gått fra utreisen.\nKongen kan gi forskrift om virkningen og varigheten av utvisningen.\n0 Endret ved lov 17 des 2010 nr. 88 (ikr. 24 des 2010 iflg. res. 17 des 2010 nr. 1612), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_71",
        "source_heading": "§ 71."
      }
    },
    {
      "provision_ref": "8:72",
      "chapter": "8",
      "section": "72",
      "title": "Vedtaksmyndighet mv. i sak om utvisning",
      "content": "Vedtak om utvisning treffes av Utlendingsdirektoratet. Saker om utvisning forberedes av politiet.\nFør det treffes vedtak om utvisning av en utlending som utholder en strafferettslig særreaksjon, skal det innhentes uttalelse fra den faglig ansvarlige for særreaksjonen, jf. psykisk helsevernloven § 1-4, om gjennomføringen av særreaksjonen og faren for nye alvorlige lovbrudd. Uttalelsen skal forelegges påtalemyndigheten, som skal gis anledning til å uttale seg om saken.\nKongen kan gi nærmere regler i forskrift, herunder om avskjæring av frister gjennom forhåndsvarsel om utvisning mv.\n0 Endret ved lov 24 apr 2015 nr. 22 (ikr. 1 mai 2015 iflg. res. 24 apr 2015 nr. 405), 11 juni 2021 nr. 70 (ikr. 1 sep 2021 iflg. res. 11 juni 2021 nr. 1875)",
      "metadata": {
        "source": "lovdata",
        "source_node_id": "PARAGRAF_72",
        "source_heading": "§ 72."
      }
    },
    {
      "provision_ref": "9:73",
      "chapter": "9",
      "section": "73",
      "title": "Absolutt vern mot utsendelse",
      "content": "En utlending kan ikke sendes til et område der vedkommende ville være i en situasjon som nevnt i § 28 første ledd bokstav a, med mindre:\na. utlendingen er utelukket fra beskyttelse etter § 31, eller\nb. utlendingen med rimelig grunn anses som en fare for rikets sikkerhet eller har fått endelig dom for en særlig alvorlig forbrytelse og av den grunn utgjør en fare for det norske samfunn.\nEn utlending kan ikke sendes til et område der vedkommende ville være i en situasjon som nevnt i § 28 første ledd bokstav b. Vernet etter denne bestemmelsen gjelder også ved situasjoner som nevnt i første ledd bokstav a og b.\nVernet etter første og annet ledd gjelder også utsendelse til et område der vedkommende ikke ville være trygg mot å bli sendt videre til et slikt område som nevnt i § 28 første ledd.\nVernet etter første til tredje ledd kommer til anvendelse ved alle former for vedtak etter loven. Vernet mot utsendelse er likevel ikke til hinder for at det treffes vedtak om utvisning etter § 66 første ledd bokstav g, § 67 første ledd bokstav e, § 68 første ledd bokstav d eller § 126 annet ledd, men vedtaket kan ikke iverksettes før grunnlaget for utsendelsesvernet er bortfalt.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_73",
        "source_heading": "§ 73."
      }
    },
    {
      "provision_ref": "9:74",
      "chapter": "9",
      "section": "74",
      "title": "Oppholdstillatelse for en utlending som har vernet mot utsendelse etter § 73 som sitt eneste grunnlag for opphold",
      "content": "En utlending som har vernet mot utsendelse etter § 73 som sitt eneste grunnlag for opphold i riket, kan gis en midlertidig oppholdstillatelse inntil hinderet for utsendelse bortfaller. Det kan også fastsettes at tillatelsen ikke skal gi rett til å ta arbeid. Oppholdstillatelse etter denne paragrafen gir ikke rett til å besøke andre Schengenland. Kongen kan gi nærmere regler i forskrift, herunder om varighet og fornyelse av tillatelser etter denne paragrafen.",
      "metadata": {
        "source": "lovdata",
        "source_node_id": "PARAGRAF_74",
        "source_heading": "§ 74."
      }
    },
    {
      "provision_ref": "10:75",
      "chapter": "10",
      "section": "75",
      "title": "Utøvelse av myndighet etter loven",
      "content": "Stortinget godkjenner hovedprinsippene for reguleringen av innvandringen.\nLoven gjennomføres av Kongen, departementet, Utlendingsnemnda, Utlendingsdirektoratet, politiet og andre offentlige myndigheter. Dersom det ikke fremgår direkte av loven, bestemmer Kongen i forskrift hvilke oppgaver og hvilken myndighet de ulike offentlige instansene skal ha etter loven.\nDer politimesteren er tillagt myndighet etter denne loven, kan Kongen i forskrift fastsette at også andre etatsledere i politiet skal ha slik myndighet.\nDer myndighet etter denne loven er lagt til politimesteren eller den politimesteren gir fullmakt, må den politimesteren gir fullmakt være jurist.",
      "metadata": {
        "source": "lovdata",
        "source_node_id": "PARAGRAF_75",
        "source_heading": "§ 75."
      }
    },
    {
      "provision_ref": "10:76",
      "chapter": "10",
      "section": "76",
      "title": "Instruksjonsmyndighet og overprøving av vedtak",
      "content": "Vedtak etter loven truffet av politiet, utenriksstasjoner eller andre forvaltningsorganer, kan påklages til Utlendingsdirektoratet. Vedtak etter loven truffet av Utlendingsdirektoratet i første instans kan påklages til Utlendingsnemnda.\nDepartementets alminnelige instruksjonsadgang gir ikke adgang til å instruere om avgjørelsen av enkeltsaker. Departementet kan heller ikke instruere Utlendingsnemnda om lovtolkning eller skjønnsutøvelse i andre saker enn saker om stønad til retur eller tilbakevending etter § 90 g. Departementet kan instruere om prioritering av saker.\nDepartementet kan beslutte at vedtak truffet av Utlendingsdirektoratet til gunst for utlendingen skal overprøves av Utlendingsnemnda. Beslutningen skal treffes senest fire måneder etter at vedtaket ble truffet, være skriftlig og grunngis. Forvaltningsloven kapittel IV til VI om saksforberedelse, vedtak og klage gjelder ikke for slike beslutninger.\nKommer Utlendingsnemnda i en sak etter tredje ledd til at Utlendingsdirektoratets vedtak er ugyldig, skal den oppheve vedtaket og sende saken tilbake til Utlendingsdirektoratet for hel eller delvis ny behandling. Gyldige vedtak kan ikke oppheves eller endres, men nemnda kan avgi en uttalelse om sakens prinsipielle sider.\nKongen kan ved forskrift gi nærmere regler om saksforberedelse og Utlendingsnemndas kompetanse i saker etter tredje ledd.\n0 Endret ved lover 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 20 nov 2015 nr. 94, 15 des 2017 nr. 108, 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 4 april 2025 nr. 7 (i kraft 2 juni 2025 iflg. res. 4 april 2025 nr. 602), 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_76",
        "source_heading": "§ 76."
      }
    },
    {
      "provision_ref": "10:77",
      "chapter": "10",
      "section": "77",
      "title": "Utlendingsnemnda",
      "content": "Utlendingsnemnda avgjør som et uavhengig organ de sakene som er lagt til den i § 76 første og tredje ledd.\nUtlendingsnemnda ledes av en direktør som må fylle kravene til dommere. Direktøren beskikkes på åremål av Kongen i statsråd for seks år. Gjenoppnevning kan foretas for én periode.\nUtlendingsnemnda skal videre ha nemndledere som må fylle kravene til dommere. De beskikkes av Kongen i statsråd.\nUtlendingsnemnda skal ha nemndmedlemmer oppnevnt av departementet etter forslag fra statsforvalterne, Norges Juristforbund, Samfunnsviterne og frivillige organisasjoner. Medlemmene oppnevnes for fire år. Vervet er frivillig, og den enkelte må derfor si seg villig til å påta seg vervet. Nemndmedlemmene skal opptre uavhengige og uten bindinger til den aktør som har foreslått dem. Gjenoppnevning kan foretas én gang. Suppleringer i løpet av perioden foretas av departementet etter forslag fra de samme instansene.\nDet kan bare oppnevnes personer som\na. er norske statsborgere og bosatt i Norge\nb. er mellom 18 og 70 år på oppnevningstidspunktet\nc. ikke er under offentlig gjeldsforhandling eller konkursbehandling eller i konkurskarantene\nd. fyller kravene til vandel i domstolloven § 72\ne. har tilstrekkelige norskkunnskaper og\nf. er personlig egnet til oppgaven.\nAnsatte i departementene, Utlendingsdirektoratet, Utlendingsnemnda, politiet og påtalemyndigheten, personer som er tildelt begrenset politimyndighet, praktiserende advokater og advokatfullmektiger kan ikke være nemndmedlemmer.\nDepartementet kan løse et nemndmedlem fra vervet dersom medlemmet\na. ikke oppfyller valgbarhetsvilkårene etter femte ledd\nb. ikke har overholdt sin taushetsplikt\nc. grovt har krenket andre plikter som følger av vervet eller\nd. selv ber om det.\nNemndas møter foregår for lukkede dører. Enhver som deltar ved behandlingen av sak for nemnda har taushetsplikt etter forvaltningsloven §§ 13 til 13 e og 13 g. Overtredelse straffes etter straffeloven § 209.\nKongen kan gi forskrift med nærmere bestemmelser om oppnevning av nemndmedlemmer og om vilkårene for å bli løst fra vervet.\n0 Endret ved lover 13 apr 2012 nr. 15 (ikr. 1 mai 2012 iflg. res. 13 apr 2012 nr. 327), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 19 juni 2015 nr. 65 (ikr. 1 okt 2015), 12 juni 2020 nr. 66 (ikr. 12 juni 2020 iflg. res. 12 juni 2020 nr. 1185), 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416), 18 juni 2021 nr. 127 (ikr. 1 juli 2021 iflg. res. 18 juni 2021 nr. 2026), 2 juni 2023 nr. 20 (i kraft 1 jan 2025 iflg. res. 15 sep 2023 nr. 2100).",
      "metadata": {
        "source": "lovdata",
        "source_node_id": "PARAGRAF_77",
        "source_heading": "§ 77."
      }
    },
    {
      "provision_ref": "10:78",
      "chapter": "10",
      "section": "78",
      "title": "Avgjørelsesformer mv. i Utlendingsnemnda",
      "content": "I den enkelte saken deltar en nemndleder og to nemndmedlemmer, jf. likevel annet og tredje ledd. Det ene nemndmedlemmet trekkes ut blant dem som er oppnevnt etter forslag fra statsforvalterne, Norges Juristforbund og Samfunnsviterne. Det andre nemndmedlemmet trekkes ut blant dem som er oppnevnt etter forslag fra frivillige organisasjoner. Den enkelte nemndsamlingen kan behandle flere saker.\nVed behandling av saker i stornemnd deltar tre nemndledere og fire nemndmedlemmer. To av nemndmedlemmene trekkes ut blant dem som er oppnevnt etter forslag fra statsforvalterne, Norges Juristforbund og Samfunnsviterne. De andre to trekkes ut blant dem som er oppnevnt etter forslag fra frivillige organisasjoner. Nemndlederne deltar i, og en av dem leder, stornemnda i henhold til fastsatt ordning. Kongen kan gi regler om hvilke saker som skal behandles i stornemnd, og om myndighet til å avgjøre hvorvidt en sak som er brakt inn for behandling i stornemnda, skal antas til behandling.\nSaker som ikke byr på vesentlige tvilsspørsmål, kan avgjøres av en nemndleder. I slike saker kan Utlendingsnemnda også delegere vedtaksmyndighet til sekretariatet. Saker som kan avgjøres av en nemndleder, er blant annet klager der vilkårene for å omgjøre Utlendingsdirektoratets vedtak åpenbart må anses å foreligge, og klager som må anses grunnløse. Det samme gjelder anmodning om omgjøring av vedtak truffet av Utlendingsnemnda når det ikke er grunn til å anta at nemnda vil endre vedtaket.\nDersom Utlendingsnemnda anser det som åpenbart at en anmodning om omgjøring av et enkeltvedtak ikke kan føre frem, skal det ikke gis en individualisert begrunnelse i nemndas svar. Dette gjelder ikke dersom særlige grunner tilsier at det gis en individualisert begrunnelse.\nUtlendingsnemnda bestemmer selv avgjørelsesformen, med unntak av saker som behandles etter annet ledd. Saker som behandles etter første eller annet ledd, avgjøres ved flertallsvedtak.\nUtlendingen kan gis adgang til å møte personlig og uttale seg i saker som behandles etter første eller annet ledd. I asylsaker skal slik adgang som hovedregel gis. Utlendingens advokat eller en annen representant for utlendingen kan møte sammen med utlendingen. Også andre kan gis adgang til å møte og avgi uttalelse.\nNemndleder kan beslutte at et nemndmøte helt eller delvis skal gjennomføres som fjernmøte, med mindre særlige grunner taler imot. Dersom utlendingen er gitt adgang til å møte etter sjette ledd, skal utlendingen gis anledning til å uttale seg om spørsmålet om fjernmøte. Dersom utlendingen selv skal delta ved hjelp av fjernmøteteknikk, må utlendingen samtykke.\nForvaltningsloven kapittel IV til VI om saksforberedelse, vedtak og klage gjelder ikke for beslutninger om avgjørelsesform, fjernmøte og adgang til å møte i nemndmøte.\nKongen kan i forskrift gi regler om nemndas arbeidsform og om den nærmere behandlingen av sakene og valg av avgjørelsesform, herunder om hva som skal regnes som vesentlige tvilsspørsmål etter tredje ledd, og om vilkårene for og gjennomføring av fjernmøter. Kongen kan i forskrift gi nærmere regler om formkrav til omgjøringsanmodninger, og om avvisning av omgjøringsanmodninger som ikke fyller slike formkrav. Kongen kan også i forskrift gi nærmere regler om avvisning av omgjøringsanmodninger fra utlendinger som ikke har kjent oppholdssted.\n0 Endret ved lover 4 apr 2014 nr. 10 (ikr. 4 apr 2014 iflg. res. 4 apr 2014 nr. 380), 12 juni 2020 nr. 66 (ikr. 12 juni 2020 iflg. res. 12 juni 2020 nr. 1185), 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416), 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 2 juni 2023 nr. 20 (i kraft 1 jan 2025 iflg. res. 15 sep 2023 nr. 2100).",
      "metadata": {
        "source": "lovdata",
        "source_node_id": "PARAGRAF_78",
        "source_heading": "§ 78."
      }
    },
    {
      "provision_ref": "10:79",
      "chapter": "10",
      "section": "79",
      "title": "Søksmål",
      "content": "Ved søksmål mot staten om lovmessigheten av Utlendingsnemndas vedtak etter loven her eller om erstatning som følge av slike vedtak, opptrer staten ved Utlendingsnemnda. Ved søksmål mot staten om lovmessigheten av Utlendingsdirektoratets vedtak truffet etter loven her eller om erstatning som følge av slike vedtak, opptrer staten ved Utlendingsdirektoratet.\nNår Utlendingsnemnda har truffet vedtak etter loven her til gunst for utlendingen, kan departementet ved søksmål få prøvet gyldigheten av vedtaket. Søksmål må være reist innen fire måneder etter at vedtaket ble truffet. Søksmål reises mot utlendingen. Megling i forliksrådet foretas ikke.\nSøksmål mot staten om gyldigheten av vedtak truffet av Utlendingsnemnda etter loven her, eller om erstatning som følge av slike vedtak, anlegges ved Oslo tingrett. Tilsvarende gjelder for søksmål om vedtak truffet av Utlendingsdirektoratet, departementet og Kongen i statsråd. Tvisteloven § 32-4 annet ledd får ikke anvendelse.\n0 Endret ved lover 19 juni 2009 nr. 41 (ikr. 1 jan 2010 iflg. res. 30 okt 2009 nr. 1324), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_79",
        "source_heading": "§ 79."
      }
    },
    {
      "provision_ref": "11:79 a",
      "chapter": "11",
      "section": "79 a",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79a",
        "source_heading": "§ 79 a."
      }
    },
    {
      "provision_ref": "11:79 b",
      "chapter": "11",
      "section": "79 b",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79b",
        "source_heading": "§ 79 b."
      }
    },
    {
      "provision_ref": "11:79 c",
      "chapter": "11",
      "section": "79 c",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79c",
        "source_heading": "§ 79 c."
      }
    },
    {
      "provision_ref": "11:79 d",
      "chapter": "11",
      "section": "79 d",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79d",
        "source_heading": "§ 79 d."
      }
    },
    {
      "provision_ref": "11:79 e",
      "chapter": "11",
      "section": "79 e",
      "title": "(Opphevet)",
      "content": "0 Tilføyd ved lov 26 mai 2020 nr. 48, endret ved lover 30 okt 2020 nr. 120, 28 mai 2021 nr. 45, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79e",
        "source_heading": "§ 79 e."
      }
    },
    {
      "provision_ref": "11:79 f",
      "chapter": "11",
      "section": "79 f",
      "title": "(Opphevet)",
      "content": "0 Tilføyd ved lov 26 mai 2020 nr. 48, opphevet ved lov 26 mai 2020 nr. 48 (ikr. 1 des 2021, som endret ved lover 30 okt 2020 nr. 120, 28 mai 2021 nr. 45, se § 79 e i siste endringslovs del I).",
      "metadata": {
        "source": "lovdata",
        "source_node_id": "PARAGRAF_79f",
        "source_heading": "§ 79 f."
      }
    },
    {
      "provision_ref": "80",
      "section": "80",
      "title": "Forholdet til forvaltningsloven og personopplysningsloven",
      "content": "Forvaltningsloven og personopplysningsloven gjelder med mindre annet er bestemt i eller i medhold av lov.\n0 Endret ved lover 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_80",
        "source_heading": "§ 80."
      }
    },
    {
      "provision_ref": "80 a",
      "section": "80 a",
      "title": "Parter, fullmektiger og personer med klagerett i utlendingssaker",
      "content": "0 Tilføyes ved lov 25 mars 2022 nr. 15 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_80a",
        "source_heading": "§ 80 a."
      }
    },
    {
      "provision_ref": "81",
      "section": "81",
      "title": "Utlendingens rett til å uttale seg",
      "content": "I saker etter §§ 28 og 73, samt i saker om bortvisning, utvisning, tilbakekall av gitt tillatelse eller tilbakekall av oppholdsdokument, jf. § 120 annet ledd, skal utlendingsmyndighetene sørge for at utlendingen får mulighet til å fremlegge sine synspunkter på et språk utlendingen kan kommunisere forsvarlig på. Dette skal skje så snart som mulig, og under enhver omstendighet før det treffes vedtak i saken. Det skal legges til rette for utlendinger med spesielle behov. Kongen kan gi nærmere regler i forskrift.\nKongen skal gi regler i forskrift om barns rett til å bli hørt i saker som vedrører det etter utlendingsloven, jf. forvaltningsloven § 17 første ledd og barnekonvensjonen artikkel 12.\nDersom barnet ønsker det og det er nødvendig for å ivareta barnets rett til å bli hørt, kan det organet som forbereder eller avgjør saken, beslutte at det skal gjennomføres en samtale med barnet selv om foreldrene ikke samtykker. Tilsvarende kan det besluttes at det skal gjennomføres en samtale med barnet uten at foreldrene tillates å være til stede.\nI tilfeller hvor det gjennomføres en samtale med barnet i Norge uten at foreldrene tillates å være til stede, jf. tredje ledd, skal det oppnevnes en setteverge for barnet, med mindre barnet har en annen fullmektig som er til stede.\nBeslutning etter tredje ledd kan ikke påklages.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_81",
        "source_heading": "§ 81."
      }
    },
    {
      "provision_ref": "82",
      "section": "82",
      "title": "Veiledningsplikt",
      "content": "I saker om bortvisning, utvisning, tilbakekall av gitt tillatelse eller tilbakekall av oppholdsdokumenter, jf. § 120, og når en utlending påberoper seg å være flyktning, skal politiet gi veiledning om at utlendingen har rett til fullmektig, jf. forvaltningsloven § 12, og rettshjelp, jf. § 92, samt rett til å sette seg i kontakt med sitt lands representasjon, en representant for FNs høykommissær for flyktninger og en norsk flyktningorganisasjon.\n0 Endret ved lov 18 des 2009 nr. 132 (ikr. 8 jan 2010 iflg. res. 8 jan 2010 nr. 3).",
      "metadata": {
        "source": "lovdata",
        "source_node_id": "PARAGRAF_82",
        "source_heading": "§ 82."
      }
    },
    {
      "provision_ref": "83",
      "section": "83",
      "title": "Utlendingens møte- og opplysningsplikt",
      "content": "I forbindelse med en sak etter loven kan politiet og Utlendingsdirektoratet pålegge den utlendingen saken gjelder, å møte personlig for å gi opplysninger som kan ha betydning for vedtaket, jf. § 93 fjerde ledd.\nVed innreise, og frem til korrekt identitet er registrert, har utlendinger plikt til å medvirke til å avklare sin identitet i den grad utlendingsmyndighetene krever det. Utlendingsmyndighetene kan også senere pålegge utlendingen en slik plikt dersom det er grunn til å anta at den registrerte identiteten ikke er den riktige. En utlending kan ikke pålegges å medvirke til å avklare sin identitet på en måte som kommer i konflikt med et behov for beskyttelse.\nKongen kan gi nærmere regler i forskrift om hva utlendinger kan pålegges å gjøre for å oppfylle plikten etter første og annet ledd.",
      "metadata": {
        "source": "lovdata",
        "source_node_id": "PARAGRAF_83",
        "source_heading": "§ 83."
      }
    },
    {
      "provision_ref": "83 a",
      "section": "83 a",
      "title": "Behandling av personopplysninger",
      "content": "Utlendingsmyndighetene kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utøve myndighet eller utføre andre oppgaver etter loven her.\nUtlendingsmyndighetene kan behandle personopplysninger som nevnt i første ledd når det er nødvendig i forbindelse med tildeling av økonomiske ytelser til en utlending som er innkvartert etter § 95, ved utøvelse av omsorgsansvaret for enslige, mindreårige asylsøkere eller i forbindelse med assistert retur eller tilbakevending.\nKongen kan gi forskrift om behandlingen, blant annet om formålet med behandlingen, behandlingsansvar, hvilke personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.\n0 Tilføyd ved lov 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), endret ved lov 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_83a",
        "source_heading": "§ 83 a."
      }
    },
    {
      "provision_ref": "84",
      "section": "84",
      "title": "Opplysningsplikt og unntak fra taushetsplikt for offentlige organer",
      "content": "Dersom det organet som behandler en sak etter loven her, anser det som nødvendig for opplysning av saken, kan organet pålegge følgende organer å utlevere, uten hinder av taushetsplikt, opplysninger om utlendinger eller andre loven gjelder for:\na. barnevernsmyndighetene\nb. kommunene\nc. Statens lånekasse for utdanning\nd. arbeids- og velferdsforvaltningen\ne. skattemyndighetene\nf. politiet\ng. folkeregistermyndigheten\nh. fylkeskommunene\ni. universiteter og offentlige høyskoler\nj. frittstående skoler og private høyskoler\nk. Direktoratet for høyere utdanning og kompetanse\nKongen skal i forskrift gi nærmere regler om hvilke organer som kan be om opplysninger etter første ledd, i hvilke sakstyper det kan innhentes opplysninger, hvem det kan innhentes opplysninger om og hvilke opplysninger som kan innhentes.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 24 juni 2011 nr. 30 (ikr. 1 jan 2012 iflg. res. 16 des 2011 nr. 1252), 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), 27 mai 2016 nr. 14 (ikr. 1 jan 2017 iflg. res. 27 mai 2016 nr. 531), 9 des 2016 nr. 88 (ikr. 1 okt 2017 iflg. res. 9 juni 2017 nr. 718), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 25 mars 2022 nr. 16 (i kraft 1 juni 2022 iflg. res. 20 mai 2022 nr. 886).",
      "metadata": {
        "source": "lovdata",
        "source_node_id": "PARAGRAF_84",
        "source_heading": "§ 84."
      }
    },
    {
      "provision_ref": "84 a",
      "section": "84 a",
      "title": "Utlevering av opplysninger til politiet",
      "content": "Utlendingsmyndighetene skal uten hinder av taushetsplikt utlevere opplysninger til politiet når det er nødvendig for politiets oppgaver etter loven her eller grenseloven kapittel 3.\nNår det er nødvendig for politimessige formål som nevnt i politiregisterloven § 2 nr. 13 eller for kvalitetskontroll av opplysninger i politiets registre, kan utlendingsmyndighetene uten hinder av taushetsplikt utlevere følgende personopplysninger til politiet:\na. navn og eventuelle alias\nb. kjønn\nc. DUF-nummer, D-nummer og fødselsnummer\nd. fødselsdato og fødested\ne. familie- og personrelasjoner\nf. statsborgerskap\ng. bosted i Norge\nh. bosted i tidligere oppholdsland\ni. reise- og identitetsdokumenter\nj. oppholdsstatus\nk. kontaktinformasjon\nl. språk\nm. nummer og utløpsdato på kort utstedt av utlendingsmyndighetene.\nUtlendingsmyndighetene kan uten hinder av taushetsplikt utlevere andre personopplysninger enn de som er nevnt i annet ledd til politiet når det er nødvendig til forebygging og etterforskning av brudd på utlendingsloven eller andre lovbrudd som kan medføre høyere straff enn fengsel i seks måneder.\nUtlevering av opplysninger etter første og annet ledd kan skje i form av direkte søk.\nKongen kan i forskrift gi nærmere regler om utlevering av opplysninger etter denne bestemmelsen.\n0 Tilføyd ved lov 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), opphevet ved lov 15 juni 2018 nr. 36 (ikr. 20 juli 2018 iflg. meddelelse 17 juli 2018 nr. 1195), tilføyd ved lov 12 juni 2020 nr. 65 (ikr. 1 juni 2021 iflg. res. 21 mai 2021 nr. 1564), endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_84a",
        "source_heading": "§ 84 a."
      }
    },
    {
      "provision_ref": "84 b",
      "section": "84 b",
      "title": "Opplysningsplikt og unntak fra taushetsplikt for opplysninger om beboere i mottak og omsorgssentre mv.",
      "content": "Ansatte som utfører arbeid eller tjeneste i mottak, skal etter anmodning gi utlendingsmyndighetene opplysninger om en beboer til bruk i sak etter loven her, herunder iverksetting av vedtak som pålegger en utreiseplikt, jf. § 90. De ansatte har adgang til å gi opplysninger om beboeren på eget initiativ. Opplysninger etter første og annet punktum kan gis uten hinder av reglene om taushetsplikt i forvaltningsloven §§ 13 flg.\nFor beboere som er enslige, mindreårige asylsøkere, kan utlendingsmyndighetene ikke anmode ansatte som nevnt i første ledd, og ansatte i omsorgssentre for enslige mindreårige asylsøkere og barnevernsinstitusjoner, jf. barnevernsloven kapittel 10 og 11, om opplysninger etter første ledd.\nPolitiet skal uten hinder av taushetsplikt og etter skriftlig anmodning til mottak, omsorgssenter som nevnt i annet ledd eller Utlendingsdirektoratet få utlevert følgende opplysninger når det er nødvendig for politiets oppgaver etter utlendingsloven eller for politimessige formål som nevnt i politiregisterloven § 2 nr. 13:\na. navn, fødselsdato og nasjonalitet til nåværende og tidligere beboere i asylmottak eller omsorgssenter\nb. dato for når beboere har flyttet til eller fra mottaket eller omsorgssenteret\nc. varigheten av eventuelle permisjoner fra mottaket eller omsorgssenteret\nd. nytt bosted.\nKongen kan gi forskrift om hvilke opplysninger som skal gis etter første ledd, om fremgangsmåten for innhenting av opplysninger etter første og tredje ledd, og den videre behandling av de innhentede opplysninger.\n0 Tilføyd ved lov 9 jan 2015 nr. 2 (ikr. 1 juni 2015 iflg. res. 22 mai 2015 nr. 527), endret ved lover 20 apr 2018 nr. 11 (ikr. 20 apr 2018 iflg. res. 20 apr 2018 nr. 592), 18 juni 2021 nr. 97 (i kraft 1 jan 2023 iflg. res. 14 okt 2022 nr. 1739), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_84b",
        "source_heading": "§ 84 b."
      }
    },
    {
      "provision_ref": "85",
      "section": "85",
      "title": "Vandelsopplysninger i sak om familieinnvandring, jf. § 40 femte og sjette ledd og § 48",
      "content": "Politiet kan som ledd i forberedelsen av en sak som nevnt i § 40 femte eller sjette ledd eller § 48 benytte vandelsopplysninger om referansepersonen eller den referansepersonen har fått familieetablering med, når søkeren er referansepersonens særkullsbarn.\nDersom politiet har vandelsopplysninger av betydning for om oppholdstillatelse skal nektes etter § 40 femte eller sjette ledd, kan det gis en uttalelse om dette til det organet som avgjør saken.\nKongen kan gi nærmer regler i forskrift om hvilke vandelsopplysninger som skal gis til det organet som avgjør saken, og om utformingen av politiets uttalelse for øvrig.\n0 Endret ved lover 22 juni 2012 nr. 51 (ikr. 23 juni 2012 iflg. res. 22 juni 2012 nr. 577), 21 juni 2013 nr. 90 (ikr. 1 juli 2013 iflg. res. 21 juni 2013 nr. 711).",
      "metadata": {
        "source": "lovdata",
        "source_node_id": "PARAGRAF_85",
        "source_heading": "§ 85."
      }
    },
    {
      "provision_ref": "85 a",
      "section": "85 a",
      "title": "Vandelsopplysninger mv. i sak om utestengelse fra au pair-ordningen",
      "content": "Dersom politiet har opplysninger av betydning for om en vertsfamilie skal utestenges fra au pair-ordningen etter § 27 b annet ledd, skal det gis en uttalelse om dette til det organet som avgjør saken, med mindre dette kan skade arbeidet med kriminalitetsbekjempelse.\n0 Tilføyd ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098). Oppheves ved lov 20 juni 2025 nr. 84 (i kraft 15 mars 2027 iflg. endringsloven del III nr. 2).",
      "metadata": {
        "source": "lovdata",
        "source_node_id": "PARAGRAF_85a",
        "source_heading": "§ 85 a."
      }
    },
    {
      "provision_ref": "86",
      "section": "86",
      "title": "Vandelsopplysninger i sak om visum, jf. § 10 fjerde ledd",
      "content": "Dersom Utlendingsdirektoratet eller Utlendingsnemnda finner at det er særlig grunn til å undersøke referansepersonens vandel for å avgjøre om visum skal nektes etter § 10 fjerde ledd, kan det innhentes uttalelse fra politiet om forhold av betydning for å bedømme dette.\nKongen kan gi nærmere regler i forskrift om hvilke vandelsopplysninger som skal gis til Utlendingsdirektoratet eller Utlendingsnemnda etter første ledd, og om utformingen av politiets uttalelse for øvrig.\n0 Endret ved lov 22 juni 2012 nr. 51 (ikr. 23 juni 2012 iflg. res. 22 juni 2012 nr. 577).",
      "metadata": {
        "source": "lovdata",
        "source_node_id": "PARAGRAF_86",
        "source_heading": "§ 86."
      }
    },
    {
      "provision_ref": "86 a",
      "section": "86 a",
      "title": "(Opphevet)",
      "content": "0 Tilføyd ved lov 15 des 2017 nr. 108 (ikr. 1 jan 2018 iflg. res. 15 des 2017 nr. 2045), opphevet ved lov 11 juni 2021 nr. 79 (ikr. 1 jan 2022 iflg. res. 3 sep 2021 nr. 2653).",
      "metadata": {
        "source": "lovdata",
        "source_node_id": "PARAGRAF_86a",
        "source_heading": "§ 86 a."
      }
    },
    {
      "provision_ref": "87",
      "section": "87",
      "title": "DNA-analyse",
      "content": "Når det i en sak etter loven her er nødvendig å fastslå om det eksisterer en familierelasjon, kan utlendingsmyndighetene pålegge parten og det antatte familiemedlemmet avleggelse av biologisk prøve for DNA-analyse. Det er et vilkår at de øvrige opplysningene i saken ikke gir grunnlag for med rimelig sikkerhet å fastslå familierelasjonen.\nUtlendingsmyndighetene har ikke adgang til å innhente DNA ved bruk av tvang. Ved ileggelse av pålegg som nevnt i første ledd, skal utlendingsmyndighetene informere om at manglende etterkommelse må forventes å få betydning for avgjørelsen av saken med mindre det finnes særlige grunner til å frafalle pålegget.\nOpplysninger og materiale knyttet til DNA-analysen skal slettes og tilintetgjøres så snart som mulig etter at familierelasjonen er bekreftet eller avkreftet.\nKongen kan gi utfyllende bestemmelser i forskrift.\n0 Endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_87",
        "source_heading": "§ 87."
      }
    },
    {
      "provision_ref": "88",
      "section": "88",
      "title": "Aldersundersøkelse",
      "content": "Dersom det i en sak om asyl eller i en sak om oppholdstillatelse for et familiemedlem ikke er mulig å fastslå med rimelig sikkerhet om utlendingen er over eller under 18 år, kan utlendingen anmodes om å la seg undersøke for å klargjøre alderen. Resultatet av undersøkelsen skal vurderes i forhold til de øvrige opplysningene i saken.\nAvslår utlendingen å la seg undersøke, skal utlendingen gjøres oppmerksom på at dette kan få betydning for vurderingen av saken.\nKongen kan i forskrift gi nærmere regler om gjennomføringen av aldersundersøkelser.",
      "metadata": {
        "source": "lovdata",
        "source_node_id": "PARAGRAF_88",
        "source_heading": "§ 88."
      }
    },
    {
      "provision_ref": "89",
      "section": "89",
      "title": "Gebyr",
      "content": "Kongen kan i forskrift gi regler om at det skal tas gebyr for å behandle søknader etter denne loven, med unntak for søknader om beskyttelse etter kapittel 4. Kongen kan også gi regler om gebyr for utstedelse av nytt standardisert oppholdskort eller kort som dokumenterer andre typer tillatelser eller rettigheter enn oppholdstillatelse, selv om dette ikke utstedes på bakgrunn av en søknad om fornyet tillatelse eller rettighet.\n0 Endret ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_89",
        "source_heading": "§ 89."
      }
    },
    {
      "provision_ref": "90",
      "section": "90",
      "title": "Utreiseplikt",
      "content": "Vedtak som pålegger en utreiseplikt, innebærer at utlendingen skal forlate riket eller Schengen- og EU-området.\nDersom utlendingen pålegges utreiseplikt fra Schengen- og EU-området, skal utreise skje til\na. utlendingens opprinnelsesland,\nb. et transittland i samsvar med fellesskapsavtaler eller bilaterale avtaler om tilbaketaking eller andre ordninger, eller\nc. et annet tredjeland etter utlendingens ønske, og som vil ta imot vedkommende.\nUtreise kan likevel skje til et annet land, dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.\nKongen kan gi nærmere regler i forskrift om utreiseplikt og hvilket land utreise skal skje til.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 91 (ikr. 1 juli 2013 iflg. res. 21 juni 2013 nr. 712), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 nov 2015 nr. 94, 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 22 juni 2018 nr. 78 (ikr. 1 nov 2018 iflg. res. 5 okt 2018 nr. 1547), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 11 juni 2021 nr. 72 (i kraft 1 jan 2023 iflg. res. 16 des 2022 nr. 2254), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90",
        "source_heading": "§ 90."
      }
    },
    {
      "provision_ref": "90 a",
      "section": "90 a",
      "title": "Utreisefrist",
      "content": "Utlendingen skal gis en frist på mellom sju og tretti dager til å overholde utreiseplikten. Dersom det anses nødvendig, kan det settes en lengre frist. Det kan settes en kortere frist enn sju dager eller unnlates å gi en utreisefrist når\na. det er konkrete holdepunkter for å anta at utlendingen vil unndra seg iverksettingen av vedtaket, jf. § 106 d\nb. en søknad er avslått som åpenbart grunnløs eller som følge av vesentlig uriktige eller åpenbart villedende opplysninger\nc. utlendingen er funnet å utgjøre en trussel mot offentlig orden\nd. utlendingen omfattes av § 32\ne. utlendingen bortvises eller utvises ved Schengenyttergrensen\nf. utlendingen utvises etter § 66 første ledd bokstav b, c, e eller g, § 66 annet ledd, § 67 eller § 68\ng. utlendingen er pågrepet ved indre Schengen-grense og bortvist, og besluttes overført i samsvar med prosedyren som fremgår av grenseforordningen artikkel 23a, jf. grenseloven § 8 første ledd nr. 1.\nKongen kan gi nærmere regler i forskrift om fastsettelse av utreisefrist.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602), endret ved lov 20 juni 2025 nr. 85 (i kraft 12 okt 2025 iflg. res. 19 sep 2025 nr. 1877).",
      "metadata": {
        "source": "lovdata",
        "source_node_id": "PARAGRAF_90a",
        "source_heading": "§ 90 a."
      }
    },
    {
      "provision_ref": "90 b",
      "section": "90 b",
      "title": "Utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat",
      "content": "Før utlendingsmyndighetene pålegger en utlending som har oppholdstillatelse eller annet grunnlag for opphold i en Schengen- eller EU-medlemsstat, en utreiseplikt fra Schengen- og EU-området, skal utlendingen gis mulighet til å begi seg til denne medlemsstaten ved at utlendingsmyndighetene pålegger vedkommende å forlate riket umiddelbart. Dette gjelder likevel ikke dersom hensynet til nasjonal sikkerhet eller offentlig orden påkrever utreise fra Schengen- og EU-området.\nPlikten til å gi utlendingen en mulighet til å begi seg til den medlemsstaten vedkommende har lovlig opphold i etter første ledd, gjelder ikke dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.\nKongen kan gi nærmere regler i forskrift om utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90b",
        "source_heading": "§ 90 b."
      }
    },
    {
      "provision_ref": "90 c",
      "section": "90 c",
      "title": "Tidspunktet for iverksetting av vedtak",
      "content": "Vedtak om bortvisning eller utvisning av en utlending som ikke har oppholdstillatelse eller oppholdsrett etter kapittel 13, eller en nordisk borger som ikke har hatt opphold i riket i mer enn tre måneder, kan iverksettes straks. Det samme gjelder vedtak om bortvisning eller utvisning av en utlending med oppholdsrett etter § 111.\nVedtak om avslag på søknad om første gangs oppholdstillatelse eller søknad om fornyet oppholdstillatelse fremsatt etter utløpet av fristen i § 61 sjette eller sjuende ledd, kan iverksettes før det er endelig dersom utlendingen har fått mulighet til å fremsette klage. Slikt vedtak kan tidligst iverksettes 48 timer etter at meldingen om vedtaket har kommet frem til utlendingen. Dersom søknaden anses åpenbart grunnløs, kan vedtaket likevel iverksettes så snart fristen for å begjære utsatt iverksetting er utløpt, og Utlendingsdirektoratet har tatt stilling til en eventuell begjæring.\nVedtak om å nekte realitetsbehandling etter § 32 første ledd bokstav a, c eller d eller femte ledd, kan iverksettes straks. Dersom det ikke er åpenbart at søknaden bør nektes realitetsbehandlet, skal utlendingen gis en frist til å begjære utsatt iverksetting. Vedtaket kan ikke iverksettes før denne fristen er utløpt, eller Utlendingsdirektoratet har tatt stilling til begjæringen. Er søknaden nektet realitetsbehandlet etter § 32 første ledd bokstav b, jf. fjerde ledd, og utlendingen har begjært utsatt iverksetting, kan vedtaket ikke iverksettes før Utlendingsnemnda har tatt stilling til begjæringen eller behandlet klagen på vedtaket.\nVedtak om avslag på søknad om fornyet oppholdstillatelse eller permanent oppholdstillatelse fremsatt innen utløpet av fristen i § 61 sjette eller sjuende ledd, kan ikke iverksettes før det er endelig. Tilsvarende gjelder vedtak om tilbakekall etter § 63 og vedtak om utvisning av en utlending som har oppholdstillatelse, eller en nordisk borger som har hatt opphold i riket i mer enn tre måneder. Dersom det er sannsynlig at utlendingen vil begå en straffbar handling overfor eller forfølge en annen person eller på annet vis alvorlig krenke en annen persons fred, kan vedtaket iverksettes på et tidligere tidspunkt enn det som følger av første og annet punktum.\nPåberoper en utlending seg rett til beskyttelse, jf. § 28, eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom\na. søknaden om opphold er nektet realitetsbehandlet i medhold av § 32\nb. søkeren tidligere har fått avslag på søknad om beskyttelse i et annet land, eller\nc. vilkårene for opphold etter §§ 28 eller 73 åpenbart ikke er oppfylt.\nDersom en utlending påberoper seg omstendigheter som nevnt i § 28 på tidspunktet for iverksetting av et vedtak som pålegger en utreiseplikt, jf. § 90, og det ikke fremgår at det allerede er tatt standpunkt til de påberopte forholdene, skal politiet forelegge spørsmålet om utsatt iverksetting for den myndigheten som har truffet vedtaket.\nBeslutninger som gjelder iverksetting, regnes ikke som enkeltvedtak etter forvaltningsloven § 2 første ledd bokstav b.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90c",
        "source_heading": "§ 90 c."
      }
    },
    {
      "provision_ref": "90 d",
      "section": "90 d",
      "title": "Instruksjonsadgang om utsatt iverksetting",
      "content": "Utlendingsnemnda kan instruere politiet om å utsette iverksettingen av vedtak fra nemnda som pålegger en utreiseplikt, jf. § 90. Det samme gjelder vedtak fra direktoratet som pålegger en utreiseplikt, jf. § 90, på nemndas saksområde.\nUtlendingsdirektoratet kan instruere politiet om å utsette iverksettingen av vedtak fra direktoratet som pålegger en utreiseplikt, jf. § 90.\nDepartementet kan instruere Utlendingsdirektoratet og Utlendingsnemnda om å utsette iverksettingen av en bestemt type vedtak som pålegger en utreiseplikt, jf. § 90, i påvente av endringer i lov eller forskrift.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90d",
        "source_heading": "§ 90 d."
      }
    },
    {
      "provision_ref": "90 e",
      "section": "90 e",
      "title": "Uttransportering",
      "content": "Politiet kan uttransportere en utlending som er pålagt en utreiseplikt, dersom utlendingen ikke overholder utreisefristen, utreisefrist ikke er gitt, eller det er konkrete holdepunkter for å anta at utlendingen ikke vil overholde utreisefristen. Politiet kan ikke med tvang uttransportere en utlending som er pålagt utreiseplikt fra riket etter § 90 b.\nUttransportering skal skje til det området som følger av vedtaket, jf. § 90.\nUtlendinger som ikke har gyldig reisedokument, har plikt til å skaffe seg dette.\nTvungen utsendelse av en enslig mindreårig skal bare skje til et familiemedlem, en utnevnt verge eller til et annet forsvarlig omsorgstilbud.\nKongen kan gi forskrift om uttransportering av utlendinger som er pålagt en utreiseplikt.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90e",
        "source_heading": "§ 90 e."
      }
    },
    {
      "provision_ref": "90 f",
      "section": "90 f",
      "title": "Registrering i SIS",
      "content": "Melding om retur, jf. returforordningen artikkel 3, skal registreres i SIS etter reglene i returforordningen, jf. SIS-loven § 1 nr. 3, dersom det treffes et vedtak som pålegger en utreiseplikt fra Schengen- og EU-området, jf. § 90.\nMelding om nektet innreise og opphold, jf. grensekontrollforordningen artikkel 24, skal registreres i SIS etter reglene i grensekontrollforordningen, jf. SIS-loven § 1 nr. 2, dersom\na. det treffes et vedtak som innebærer nektelse av innreise og opphold fordi utlendingen anses for å utgjøre en trussel mot offentlig orden, offentlig sikkerhet eller nasjonal sikkerhet\nb. det treffes et vedtak om utvisning som pålegger en utreiseplikt fra Schengen- og EU-området, jf. § 90.\nDersom et vedtak som nevnt i første og annet ledd gjelder en utlending med gyldig oppholdstillatelse eller gyldig visum for langvarig opphold utstedt av en Schengen- eller EU-medlemsstat, skal det gjennomføres konsultasjon, jf. returforordningen artikkel 10 og grensekontrollforordningen artikkel 28, før det kan registreres en melding i SIS. Medlemsstaten utlendingen har lovlig opphold i, skal da vurdere om det er grunnlag for tilbakekall. Dersom utlendingens lovlige opphold opprettholdes, skal det ikke registreres melding i SIS.\n0 Tilføyd ved lov 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_90f",
        "source_heading": "§ 90 f."
      }
    },
    {
      "provision_ref": "90 g",
      "section": "90 g",
      "title": "Stønad i forbindelse med retur og tilbakevending",
      "content": "Det kan gis stønad til en utlending i forbindelse med retur eller tilbakevending.\nKongen kan gi forskrift om tilskuddsordninger og vilkår for å motta stønad, og om at klager på avslag på søknader om stønad skal behandles av Utlendingsnemnda eller et annet klageorgan.\nKongen kan gi forskrift om at bestemmelsene i § 78 kan fravikes ved behandling av klager på avslag om stønad etter første ledd, og om at Utlendingsnemndas direktør gis myndighet til å avgjøre hvordan de aktuelle sakene skal behandles og avgjøres.\n0 Tilføyd ved lov 7 mai 2021 nr. 32 (ikr. 10 sep 2021 iflg. res. 3 sep 2021 nr. 2659), endret ved lov 2 juni 2023 nr. 20 (i kraft 1 juli 2023 iflg. res. 2 juni 2023 nr. 778), 4 april 2025 nr. 7 (i kraft 2 juni 2025 iflg. res. 4 april 2025 nr. 602, tidligere § 90a), 20 juni 2025 nr. 84 (i kraft 1 juli 2025 iflg. res. 20 juni 2025 nr. 1125).",
      "metadata": {
        "source": "lovdata",
        "source_node_id": "PARAGRAF_90g",
        "source_heading": "§ 90 g."
      }
    },
    {
      "provision_ref": "91",
      "section": "91",
      "title": "Ansvar for utgifter mv.",
      "content": "En utlending som i medhold av loven uttransporteres, plikter å betale utgiftene ved sin egen utreise. Utlendingen skal også betale utgifter til vakthold når dette er nødvendig fordi det er grunn til å frykte at utlendingen vil motsette seg retur eller oppføre seg truende eller farlig i forbindelse med utreisen. Kravet er tvangsgrunnlag for utlegg.\nEr det stilt garanti for utgifter etter første ledd, kan utgiftene kreves dekket av garantisten. Kravet er tvangsgrunnlag for utlegg.\nNår en utlending som er kommet med sjøfartøy eller luftfartøy, eller som er brakt til riket av en transportør som utfører yrkesmessig landtransport av personer, blir bortvist, plikter transportmiddelets eier eller leier enten å ta utlendingen om bord igjen, på annen måte bringe utlendingen ut av riket, eller dekke utgifter som måtte bli påført det offentlige ved at utlendingen uttransporteres. På samme måte foreligger det en plikt til å ta om bord mannskap og dekke utgifter til eskorte av utlendingen ut av riket når politiet finner dette nødvendig. Tilsvarende ansvar som transportmiddelets eier eller leier har etter dette leddet, gjelder for transportmiddelets fører eller agent i riket.\nTredje ledd gjelder tilsvarende ved utvisning som reaksjon på overtredelse av lovens regler om innreise og ved uttransportering av en utlending som nektes innreise til riket på grunn av et fortsatt gjeldende utvisningsvedtak.\nTredje ledd gjelder tilsvarende for sjøfolk om bord på sjøfartøy som har forlatt fartøyet i strid med § 16 første ledd. Ansvaret omfatter da også utgifter som måtte bli påført det offentlige i inntil tre måneder ved utlendingens opphold i riket.\nFor utenlandsk blindpassasjer gjelder tredje og femte ledd tilsvarende, uten hensyn til om utlendingen har forlatt fartøyet i strid med § 16 første ledd.\nDersom utgiftene ved at utlendingen uttransporteres ikke dekkes etter første til femte ledd, dekkes de av staten.\nAnsvaret etter tredje, fjerde, femte og sjette ledd gjelder ikke ved innreise over indre Schengengrense.\nBestemmelsen gjelder ikke for utlendinger som overføres fra Norge til et annet land i henhold til Dublin III-forordningen, jf. § 32 fjerde ledd.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 29 april 2022 nr. 26 (i kraft 1 mai 2022 iflg. res. 29 april 2022 nr. 639).",
      "metadata": {
        "source": "lovdata",
        "source_node_id": "PARAGRAF_91",
        "source_heading": "§ 91."
      }
    },
    {
      "provision_ref": "92",
      "section": "92",
      "title": "Rettshjelp",
      "content": "I saker om bortvisning, utvisning, tilbakekall av tillatelse eller tilbakekall av oppholdsdokument, jf. § 120, har utlendingen rett til fritt rettsråd uten behovsprøving. Det gjelder likevel ikke i utvisningssaker i henhold til § 66 første ledd bokstav b og c, § 67 første ledd bokstav a, b, c og f, § 68 første ledd bokstav a og b og § 122, med mindre annet er fastsatt i forskrift, jf. sjuende ledd bokstav b.\nEn utlending som søker oppholdstillatelse etter § 28, eller påberoper seg vernet mot utsendelse etter § 73, har rett til fritt rettsråd uten behovsprøving ved negativt vedtak fattet av Utlendingsdirektoratet. Dette gjelder likevel ikke der utlendingen klager over bare å ha fått oppholdstillatelse etter § 38. Ved søknader fra enslige mindreårige asylsøkere eller hvor utelukkelse etter § 31 kan bli utfallet, gis det fritt rettsråd uten behovsprøving også i forbindelse med saksbehandlingen i Utlendingsdirektoratet.\nI sak som nevnt i § 76 tredje ledd har utlendingen rett til fritt rettsråd uten behovsprøving. I sak som nevnt i § 79 annet ledd har utlendingen rett til fri sakførsel.\nRetten skal oppnevne en prosessfullmektig når den prøver spørsmålet om internering etter § 106. Det skal så vidt mulig oppnevnes en prosessfullmektig straks det er klart at en pågrepet utlending ikke vil bli løslatt, uttransportert eller fremstilt for internering etter § 106 innen utløpet av den andre dagen etter pågripelsen. Retten skal også oppnevne en prosessfullmektig når den prøver spørsmålet om beslag eller pålegg etter § 104 annet ledd og § 105 annet ledd, med mindre det ville medføre særlig ulempe eller tidsspille, eller retten finner det ubetenkelig å unnlate å oppnevne prosessfullmektig. En utlending som blir pågrepet eller internert har rett til ukontrollert skriftlig og muntlig samkvem med sin prosessfullmektig. Oppnevningen faller bort når retten bestemmer det.\nRetten skal av eget tiltak og uten behovsprøving gi bevilling til fri sakførsel når prosessfullmektig oppnevnes etter fjerde ledd.\nI de tilfellene det er ytet fri sakførsel eller fritt rettsråd uten behovsprøving, kan det offentliges utgifter i forbindelse med rettshjelpen kreves helt eller delvis erstattet dersom utlendingen har økonomisk evne til det.\nKongen kan gi nærmere regler i forskrift om blant annet\na. unntak fra retten til fritt rettsråd etter første ledd første punktum og annet ledd første punktum,\nb. at det på nærmere vilkår skal kunne gis rett til fritt rettsråd uten behovsprøving ved utvisning på grunn av ilagt straff eller særreaksjon, eller når det skal avholdes stornemndmøte i Utlendingsnemnda, samt regler til utfylling av bestemmelsene nevnt i bokstav a, herunder regler om rett til fritt rettsråd uten behovsprøving i første instans og om erstatningskrav etter sjette ledd,\nc. at politimesteren eller den politimesteren gir fullmakt på nærmere vilkår skal kunne oppnevne prosessfullmektig i saker om frihetsberøvelse etter § 92 fjerde ledd,\nd. kriteriene for hvem som skal oppnevnes som prosessfullmektig, herunder om utlendingens rett til selv å velge prosessfullmektig, og\ne. adgangen til å bringe politiets beslutning om oppnevning av prosessfullmektig inn for tingretten.\n0 Endret ved lover 19 juni 2009 nr. 38 (ikr. 1 jan 2010 iflg. res. 30 okt 2009 nr. 1324), 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 17 des 2010 nr. 87 (ikr. 1 jan 2011 iflg. res. 17 des 2010 nr. 1608), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099), 11 juni 2021 nr. 73 (i kraft 1 juni 2022 iflg. res. 18 feb 2022 nr. 268), 29 nov 2024 nr. 72 (i kraft 29 nov 2024 iflg. res. 29 nov 2024 nr. 2892). Endres ved lov 20 juni 2025 nr. 82 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_92",
        "source_heading": "§ 92."
      }
    },
    {
      "provision_ref": "93",
      "section": "93",
      "title": "Tidspunkt for fremsettelse av søknad om beskyttelse. Opplysning av saken",
      "content": "En søknad om beskyttelse etter § 28 skal fremsettes for politiet uten ugrunnet opphold. Pass eller annet reisedokument utlendingen er i besittelse av, skal innleveres sammen med søknaden.\nDersom omstendigheter som nevnt i § 28 inntreffer først etter utlendingens innreise i riket, skal søknad fremsettes uten ugrunnet opphold etter at utlendingen ble klar over omstendighetene.\nDen som registrerer søknaden, tar fotografi og fingeravtrykk av utlendingen, jf. § 100 første ledd bokstav b. Når det anses nødvendig, kan det tas kopi av dokumenter utlendingen er i besittelse av.\nSøkeren plikter å gjøre sitt beste for å fremlegge nødvendig dokumentasjon og medvirke til innhentingen av nødvendige opplysninger. For dette formålet kan søkeren pålegges å være tilgjengelig på et nærmere angitt sted. Utlendingsmyndighetene har et selvstendig ansvar for å innhente nødvendige og tilgjengelige opplysninger før avgjørelsen blir truffet, jf. forvaltningsloven § 17 første ledd.\nKongen kan gi nærmere regler i forskrift om gjennomføringen av saksbehandlingen.\n0 Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_93",
        "source_heading": "§ 93."
      }
    },
    {
      "provision_ref": "94",
      "section": "94",
      "title": "Søkerens rettsstilling under behandlingen av søknaden",
      "content": "Søkeren kan gis rett til å ta arbeid inntil søknaden er avgjort. Det er en forutsetning for tillatelsen at følgende vilkår er oppfylt:\na. det er gjennomført asylintervju av søkeren,\nb. det er ikke tvil om søkerens identitet, og\nc. det er ikke sannsynlig at et vedtak om bortvisning vil kunne iverksettes før utlendingen har oppholdt seg i riket i seks måneder, eller at det vil bli fremmet tilbaketakelsesbegjæring overfor et annet land.\nDet kan gjøres unntak fra kravet om gjennomført asylintervju i første ledd bokstav a dersom det er høy sannsynlighet for at søkeren vil få oppholdstillatelse etter § 28.\nEr en søknad om beskyttelse avslått i første instans, gjelder en tillatelse gitt etter første ledd fortsatt dersom vedtaket er påklaget og gitt utsatt iverksetting. En klager som ikke allerede har tillatelse etter første ledd, kan etter anmodning gis slik tillatelse forutsatt at vilkårene i første ledd er oppfylt, og vedtaket er gitt utsatt iverksetting.\nKongen kan i forskrift gi nærmere regler om varigheten av tillatelser til å ta arbeid etter første ledd og om tillatelser etter at det foreligger et avslag på søknaden i første instans.\nTillatelser etter første og tredje ledd gis av Utlendingsdirektoratet, som også kan gi politiet myndighet til å gi slike tillatelser. Forvaltningsloven kapittel IV til VI om saksforberedelse, vedtak og klage gjelder ikke for vedtak om slike tillatelser.\n0 Endret ved lover 19 juni 2009 nr. 38 (ikr. 1 jan 2010 iflg. res. 30 okt 2009 nr. 1324), 15 des 2017 nr. 108 (ikr. 1 jan 2018 iflg. res. 15 des 2017 nr. 2045), 21 juni 2019 nr. 47 (ikr. 1 okt 2019 iflg. res. 21 juni 2019 nr. 811).",
      "metadata": {
        "source": "lovdata",
        "source_node_id": "PARAGRAF_94",
        "source_heading": "§ 94."
      }
    },
    {
      "provision_ref": "94 a",
      "section": "94 a",
      "title": "Klagefrist ved åpenbart grunnløse asylsøknader",
      "content": "Dersom Utlendingsdirektoratet ved behandlingen av en søknad om beskyttelse anser det som åpenbart at vilkårene i §§ 28 og 73 ikke er oppfylt, er fristen for å klage én uke fra det tidspunktet underretning om vedtaket er kommet frem til vedkommende part. For øvrig gjelder reglene i forvaltningsloven § 29 annet til fjerde ledd.\n0 Tilføyd ved lov 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005, se denne for overgangsbestemmelse).",
      "metadata": {
        "source": "lovdata",
        "source_node_id": "PARAGRAF_94a",
        "source_heading": "§ 94 a."
      }
    },
    {
      "provision_ref": "95",
      "section": "95",
      "title": "Innkvartering ved søknad om beskyttelse",
      "content": "En utlending som søker beskyttelse, skal gis tilbud om innkvartering. En utlending som har fått avslag på søknad om beskyttelse, kan gis tilbud om innkvartering i påvente av utreise.\nUtlendingsdirektoratet har omsorgen for enslige mindreårige som bor i asylmottak. Asylmottaket ved driftsoperatøren kan utøve omsorgen på vegne av Utlendingsdirektoratet.\nStatsforvalteren skal føre tilsyn med at omsorgen for enslige mindreårige som bor i asylmottak, utøves i samsvar med denne loven og forskrifter til loven. Dersom tilsynet avdekker forhold som er i strid med denne loven eller forskrifter til loven, kan statsforvalteren gi pålegg til Utlendingsdirektoratet eller driftsoperatøren om å rette forholdet eller nedlegge driften. Statens helsetilsyn har det overordnede faglige ansvaret for tilsynet og er klageinstans for vedtak som fattes av statsforvalteren. Statsforvalteren og Statens helsetilsyn kan kreve at Utlendingsdirektoratet og driftsoperatøren uten hinder av taushetsplikt gir de opplysningene og den tilgangen som er nødvendig for å utføre tilsynsoppgavene.\nKongen kan gi forskrift om innkvarteringsordninger, blant annet om tildeling og bortfall av botilbud, innkvartering av og omsorg til enslige mindreårige som bor i asylmottak, stønad til beboere i asylmottak, og om tilsyn etter tredje ledd.\nForvaltningsloven §§ 24 og 25 om begrunnelse og §§ 28 til 34 om klage gjelder ikke for utlendingsmyndighetenes vedtak om tildeling av botilbud og overføring til nytt innkvarteringssted. Forvaltningsloven §§ 28 til 34 om klage gjelder ikke for utlendingsmyndighetenes vedtak om bortfall av botilbud.\n0 Endret ved lover 6 nov 2020 nr. 127 (ikr. 1 jan 2021 iflg. res. 6 nov 2020 nr. 2247), 11 mai 2021 nr. 36 (ikr. 1 juli 2021 iflg. res. 11 mai 2021 nr. 1472), 25 mars 2022 nr. 16 (i kraft 1 mai 2022 iflg. res. 8 april 2022 nr. 549), 17 juni 2022 nr. 61 (i kraft 1 juli 2022 iflg. res. 17 juni 2022 nr. 1066).",
      "metadata": {
        "source": "lovdata",
        "source_node_id": "PARAGRAF_95",
        "source_heading": "§ 95."
      }
    },
    {
      "provision_ref": "95 a",
      "section": "95 a",
      "title": "Midlertidige forskrifter om at kommunen skal sørge for innkvartering",
      "content": "Dersom det i en krisesituasjon med høye ankomster av asylsøkere er nødvendig for å kunne gi tilbud om innkvartering etter lovens § 95, kan Kongen i statsråd gi midlertidig forskrift om at kommuner skal sørge for innkvarteringstilbud for asylsøkere.\nForskrift etter første ledd kan gjelde i inntil seks måneder. Den kan fornyes for tre måneder av gangen.\nI forskrift etter første ledd kan det også gis bestemmelser om rekvirering av bruksrett eller annen særlig rådighet over fast eiendom for innkvarteringsformål.\n0 Tilføyd ved lov 21 juni 2024 nr. 50 (i kraft 1 juli 2024 iflg. res. 21. juni 2024 nr. 1105). Oppheves ved lov 21 juni 2024 nr. 50 (i kraft 1 juli 2026).",
      "metadata": {
        "source": "lovdata",
        "source_node_id": "PARAGRAF_95a",
        "source_heading": "§ 95 a."
      }
    },
    {
      "provision_ref": "96",
      "section": "96",
      "title": "Tvangsfullbyrdelse i saker om innkvartering",
      "content": "Utlendingsmyndighetenes vedtak om overføring til nytt innkvarteringssted, kommunebosetting eller bortfall av botilbud er særlig tvangsgrunnlag for fullbyrdelse etter tvangsfullbyrdelsesloven kapittel 13.",
      "metadata": {
        "source": "lovdata",
        "source_node_id": "PARAGRAF_96",
        "source_heading": "§ 96."
      }
    },
    {
      "provision_ref": "97",
      "section": "97",
      "title": "Politiattest for ansatte i mottak (barneomsorgsattest)",
      "content": "Den som skal ansettes i mottak, skal legge fram politiattest som nevnt i politiregisterloven § 39 første ledd. Det skal også kreves politiattest som nevnt i første punktum fra andre som skal utføre oppgaver for utlendingsmyndighetene, og som har direkte kontakt med mindreårige som oppholder seg i mottak. Attesten skal ikke være eldre enn tre måneder.\nDen som har vedtatt forelegg eller er dømt for seksuelle overgrep mot mindreårige, er utelukket fra å utføre arbeid i mottak eller oppgaver som omhandlet i første ledd annet punktum. I andre tilfeller må konsekvensene av merknader på politiattesten vurderes konkret.\nKongen kan gi utfyllende forskrifter til bestemmelsen.\n0 Endret ved lov 15 aug 2014 nr. 57 (ikr. 1 sep 2014 iflg. res. 15 aug 2014 nr. 1080).",
      "metadata": {
        "source": "lovdata",
        "source_node_id": "PARAGRAF_97",
        "source_heading": "§ 97."
      }
    },
    {
      "provision_ref": "98",
      "section": "98",
      "title": "Samarbeid med FNs høykommissær for flyktninger. Oversending og utveksling av opplysninger",
      "content": "Norske myndigheter skal samarbeide med FNs høykommissær for flyktninger i samsvar med flyktningkonvensjonen artikkel 35, og skal herunder legge til rette for at FNs høykommissær for flyktninger kan utøve sin plikt til å føre tilsyn med at bestemmelsene i flyktningkonvensjonen overholdes. Uavhengig av reglene om taushetsplikt kan FNs høykommissær for flyktninger gis innsyn i saksdokumentene. I den utstrekning det er nødvendig i forbindelse med innhenting av opplysninger, kan innsyn også gis til en flyktning- eller menneskerettsorganisasjon.\nI den utstrekning Norge er forpliktet til det som deltaker i Schengensamarbeidet, jf. § 9 annet ledd, og Dublin-samarbeidet, jf. § 32 fjerde ledd, kan utlendingsmyndighetene uten hinder av taushetsplikt oversende opplysninger om enkeltpersoner til myndighetene i land som deltar i samarbeidet, som ledd i eller til bruk ved behandlingen av saker om grensekontroll, visum, bortvisning, utvisning, beskyttelse etter reglene i kapittel 4, vern mot utsendelse etter kapittel 9, oppholdstillatelse eller til rettshåndhevelsesformål etter Eurodac II-forordningen artikkel 1 nr. 2, jf. § 101 første ledd. Med oppholdstillatelse menes i denne paragrafen tillatelse av en hvilken som helst art som er utstedt av et land som deltar i Schengensamarbeidet, og som gir rett til opphold på dets territorium. Tillatelse til opphold med sikte på behandling av en søknad om oppholdstillatelse omfattes likevel ikke.\nKongen kan i forskrift gi nærmere regler om hvilke forhold det kan opplyses om, og om vilkår som må være oppfylt før oversendingen kan finne sted. Kongen kan i forskrift også gi nærmere regler for utveksling av opplysninger om enkeltpersoner med andre lands myndigheter i saker om beskyttelse etter reglene i kapittel 4 eller vern mot utsendelse etter reglene i kapittel 9, ut over det som følger av annet ledd.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 8 april 2022 nr. 21 (i kraft 1 juli 2022 iflg. res. 8 april 2022 nr. 560).",
      "metadata": {
        "source": "lovdata",
        "source_node_id": "PARAGRAF_98",
        "source_heading": "§ 98."
      }
    },
    {
      "provision_ref": "13:98 a",
      "chapter": "13",
      "section": "98 a",
      "title": "Anvendelsesområdet for bestemmelsene i dette kapittelet",
      "content": "Bestemmelsene i dette kapittelet gjelder for personer under 18 år (mindreårige) som søker om beskyttelse og som befinner seg i landet uten foreldre eller andre som har foreldreansvaret. Tilsvarende gjelder når de som har foreldreansvaret ikke lenger er i stand til å utøve foreldreansvaret for den mindreårige.\nBestemmelsene i dette kapittelet gjelder tilsvarende for enslige mindreårige som søker om en begrenset oppholdstillatelse etter særskilte ordninger for personer som antas å være utsatt for menneskehandel i medhold av § 38.\nVergemålsloven med tilhørende forskrifter, og bestemmelser om verger i annen lovgivning, gjelder så langt de passer.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98a",
        "source_heading": "§ 98 a."
      }
    },
    {
      "provision_ref": "13:98 b",
      "chapter": "13",
      "section": "98 b",
      "title": "Oppnevning, opplæring mv.",
      "content": "Statsforvalteren skal oppnevne en representant for den mindreårige straks statsforvalteren er blitt kjent med at den mindreårige befinner seg i en situasjon som nevnt i § 98 a. Representanten skal oppnevnes av statsforvalteren i det vergemålsdistriktet hvor den mindreårige har fast opphold.\nStatsforvalteren skal gi representantene i sitt distrikt nødvendig opplæring, veiledning og bistand, og føre tilsyn med representantene i sitt distrikt.\nStatsforvalteren skal gi Utlendingsdirektoratet melding om hvem som er oppnevnt som representant.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98b",
        "source_heading": "§ 98 b."
      }
    },
    {
      "provision_ref": "13:98 c",
      "chapter": "13",
      "section": "98 c",
      "title": "Hvem som kan oppnevnes som representant",
      "content": "Den som oppnevnes som representant, må være egnet for oppdraget og samtykke til oppnevningen. Den mindreåriges ektefelle eller samboer kan ikke være representant.\nDen som oppnevnes som representant, skal legge frem politiattest. I attesten skal det anmerkes om personen er siktet, tiltalt, har vedtatt forelegg eller er dømt for overtredelse av de straffebud som følger av barneomsorgsattesten, jf. politiregisterloven § 39 første ledd. Attesten skal være uttømmende i samsvar med politiregisterloven § 41 nr. 1. Opplysningene fra politiattesten skal inngå i egnethetsvurderingen etter første ledd første punktum. Haster oppnevningen, kan oppnevningen skje før det er innhentet politiattest.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98c",
        "source_heading": "§ 98 c."
      }
    },
    {
      "provision_ref": "13:98 d",
      "chapter": "13",
      "section": "98 d",
      "title": "Representantens oppgaver",
      "content": "Representanten skal ivareta den mindreåriges interesser i asylsaken og ellers utføre de oppgaver som tilkommer en verge i henhold til annen lovgivning.\nI asylsaken skal representanten blant annet\na. være til stede ved de samtaler myndighetene har med den mindreårige,\nb. bistå den mindreårige ved undersøkelser om identitet, alder mv.,\nc. bistå den mindreårige i forbindelse med oppsporing av foreldre eller andre omsorgspersoner, og\nd. ha kontakt med den mindreåriges advokat og holde seg underrettet om fremdriften i saken.\nRepresentanten skal påse at den mindreåriges omsorgsbehov blir ivaretatt på en tilfredsstillende måte, men representanten har ikke ansvar for den mindreåriges forsørgelse og daglige omsorg.\nRepresentanten skal ved utførelsen av sitt oppdrag ta tilbørlig hensyn til den mindreåriges nasjonale, språklige, religiøse og kulturelle bakgrunn, herunder sikre forsvarlig kommunikasjon med den mindreårige. Kongen kan i forskrift gi nærmere regler om dekning av utgifter til tolk.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98d",
        "source_heading": "§ 98 d."
      }
    },
    {
      "provision_ref": "13:98 e",
      "chapter": "13",
      "section": "98 e",
      "title": "Plikten til å høre den mindreårige",
      "content": "Barn som er fylt 7 år, og yngre barn som er i stand til å danne seg egne synspunkter, skal informeres og gis anledning til å uttale seg før representanten treffer avgjørelse i sak som vedrører barnet. Barnets mening skal tillegges vekt i samsvar med barnets alder og modenhet.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556).",
      "metadata": {
        "source": "lovdata",
        "source_node_id": "PARAGRAF_98e",
        "source_heading": "§ 98 e."
      }
    },
    {
      "provision_ref": "13:98 f",
      "chapter": "13",
      "section": "98 f",
      "title": "Godtgjøring for representantoppdraget og dekning av utgifter",
      "content": "Representanten har krav på godtgjøring for arbeidet som representant og har rett til å få dekket nødvendige utgifter i forbindelse med representantoppdraget. Godtgjøring og utgifter dekkes av statsforvalteren i det vergemålsdistrikt hvor den mindreårige har fast opphold.\nKongen kan i forskrift gi nærmere regler om godtgjøring og utgiftsdekning etter første ledd, herunder fastsette en øvre grense for det antall timer som dekkes.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98f",
        "source_heading": "§ 98 f."
      }
    },
    {
      "provision_ref": "13:98 g",
      "chapter": "13",
      "section": "98 g",
      "title": "Opphør av representantoppdraget",
      "content": "Representantens oppdrag opphører når\na. den mindreårige fyller 18 år eller anses å være over 18 år i vedtak fra Utlendingsdirektoratet,\nb. den mindreårige innvilges oppholdstillatelse som danner grunnlag for permanent oppholdstillatelse, og det er oppnevnt verge etter vergemålslovens bestemmelser,\nc. den mindreårige varig forlater landet,\nd. den mindreåriges foreldre eller andre med foreldreansvar kommer til Norge, eller på annen måte blir i stand til å utøve foreldreansvaret, eller\ne. vilkårene for oppnevnelsen for øvrig ikke lenger er til stede.\nEn oppnevnt representant kan med rimelig varsel til statsforvalteren kreve å bli løst fra oppdraget som representant. Statsforvalteren kan frata en oppnevnt representant oppdraget dersom hensynet til den mindreåriges beste tilsier det. Representantens oppdrag opphører ikke før en ny representant er oppnevnt.\n0 Tilføyd ved lov 13 apr 2012 nr. 15 (ikr. 1 juli 2013 iflg. res. 31 mai 2013 nr. 556), endret ved lov 7 mai 2021 nr. 34 (ikr. 1 juni 2021 iflg. res. 7 mai 2021 nr. 1416).",
      "metadata": {
        "source": "lovdata",
        "source_node_id": "PARAGRAF_98g",
        "source_heading": "§ 98 g."
      }
    },
    {
      "provision_ref": "14:99",
      "chapter": "14",
      "section": "99",
      "title": "Generelt om bruk av tvangsmidler",
      "content": "Et tvangsmiddel kan bare brukes når det er tilstrekkelig grunn til det. Tvangsmiddelet kan ikke brukes når det etter sakens art og forholdene ellers ville være et uforholdsmessig inngrep.\nDet kan anvendes tvangsmidler for å sikre iverksettingen av et vedtak som pålegger en utreiseplikt, jf. § 90. Det samme gjelder under behandlingen av en sak som kan føre til et slikt vedtak, med mindre annet følger av de enkelte bestemmelsene i loven eller i forskrift i medhold av loven.\nForvaltningsloven gjelder ikke for bruk av tvangsmidler i medhold av loven her, med mindre annet er særskilt fastsatt eller følger av forskrift til loven.\n0 Endret ved lover 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_99",
        "source_heading": "§ 99."
      }
    },
    {
      "provision_ref": "14:99 a",
      "chapter": "14",
      "section": "99 a",
      "title": "Anke over kjennelser og beslutninger om tvangsmidler",
      "content": "Ved anke over kjennelse eller beslutning om tvangsmidler etter loven her gjelder bestemmelsene i straffeprosessloven kapittel 26 tilsvarende så langt de passer.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590).",
      "metadata": {
        "source": "lovdata",
        "source_node_id": "PARAGRAF_99a",
        "source_heading": "§ 99 a."
      }
    },
    {
      "provision_ref": "14:100",
      "chapter": "14",
      "section": "100",
      "title": "Biometrisk personinformasjon i form av ansiktsfoto og fingeravtrykk",
      "content": "For identifisering og verifisering av identitet kan det opptas og behandles biometrisk personinformasjon i form av ansiktsfoto og fingeravtrykk av en utlending som\na. ikke kan dokumentere sin identitet, som det er grunn til å mistenke for å oppgi uriktig identitet, eller som ikke medvirker til å klarlegge sin identitet, jf. §§ 21 og 83,\nb. søker om oppholdstillatelse etter loven,\nc. søker om Schengen-visum, jf. § 10, visum av humanitære grunner, jf. § 11, eller nasjonalt visum, jf. § 12,\nd. søker om grenseboerbevis etter avtale mellom Norge og Russland,\ne. er blitt innvilget eller har fått avslag på søknad om oppholdstillatelse etter loven, eller\nf. er bortvist eller utvist, eller som antas å oppholde seg ulovlig i riket.\nOpplysninger i registeret kan utleveres til politiet i forbindelse med etterforskningen av en eller flere handlinger som samlet kan medføre høyere straff enn fengsel i 6 måneder. Ansiktsfoto kan i tillegg utleveres til politiet dersom det er nødvendig for\na. politiets oppgaver etter loven her eller grenseloven kapittel 3,\nb. å finne en savnet person,\nc. å identifisere en død person eller en person som det hører under politiets oppgaver å hjelpe,\nd. å identifisere en person som kan innbringes eller skal pågripes eller anbringes i politiarrest,\ne. forebygging av brudd på utlendingsloven eller andre lovbrudd som kan medføre høyere straff enn fengsel i seks måneder,\nf. kvalitetskontroll av politiets registre, eller\ng. politiets oppgaver etter passloven eller ID-kortloven.\nUtlevering kan skje i form av direkte søk.\nFor behandling av fingeravtrykk i henhold til Dublin-samarbeidet, jf. § 32 fjerde ledd, gjelder reglene i § 101.\nBiometrisk personinformasjon opptatt i medhold av første ledd kan gjenbrukes i forbindelse med registrering av returvedtak og innreiseforbud i SIS i medhold av SIS-loven §§ 7 og 8 og forordningene som nevnt i SIS-loven § 1 nr. 2 og nr. 3, samt artikkel 22 i forordningen om politisamarbeid som nevnt i SIS-loven § 1 nr. 1. Biometrisk personinformasjon opptatt i medhold av første ledd kan også brukes til behandling etter forordning (EU) 2017/2226 artikkel 26, 27 og 35, jf. grenseloven § 8 første ledd nr. 2.\nPolitimesteren eller den politimesteren gir fullmakt, kan avgjøre at fingeravtrykk og ansiktsfoto skal tas med tvang. Utlendingen kan kreve spørsmålet om rettmessigheten av et slikt tvangsinngrep brakt inn for retten. Politiet sørger for at utlendingen blir gjort kjent med denne retten.\nKongen kan i forskrift gi nærmere regler om hvem det skal opptas biometrisk personinformasjon fra og behandlingen av opplysningene.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136), 12 juni 2020 nr. 65 (ikr. 1 juni 2021 iflg. res. 21 mai 2021 nr. 1564), 29 april 2022 nr. 26 (i kraft 1 mai 2022 iflg. res. 29 april 2022 nr. 639), 18 feb 2022 nr. 6 (i kraft 7 mars 2023 iflg. res. 10 feb 2023 nr. 173), 28 april 2023 nr. 10 (i kraft 14 mars 2025 iflg. res. 14 mars 2025 nr. 446), 21 juni 2024 nr. 47 (i kraft 12 okt 2025 iflg. res. 19 sep 2025 nr. 1876).",
      "metadata": {
        "source": "lovdata",
        "source_node_id": "PARAGRAF_100",
        "source_heading": "§ 100."
      }
    },
    {
      "provision_ref": "14:100 a",
      "chapter": "14",
      "section": "100 a",
      "title": "Innhenting og lagring av biometrisk personinformasjon i standardisert oppholdskort",
      "content": "For utstedelse av standardisert oppholdskort, jf. § 64 a, skal det innhentes og lagres biometrisk personinformasjon i form av ansiktsfoto og fingeravtrykk i oppholdskortet av alle utlendinger over 6 år, med mindre slik biometrisk personinformasjon allerede er opptatt og lagret, jf. § 100. Utlendingen har plikt til å medvirke til opptak av slik biometrisk personinformasjon. Informasjonen lagres elektronisk eller på annen måte i oppholdskortet slik at hensynet til informasjonens ekthet, integritet og konfidensialitet blir ivaretatt.\nKongen kan gi nærmere regler i forskrift om at det kan innhentes og lagres biometrisk personinformasjon i form av ansiktsfoto og fingeravtrykk også i kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet.\nBeslutning om at det skal innhentes og lagres biometrisk personinformasjon som nevnt i første og annet ledd, treffes av Utlendingsdirektoratet, Utlendingsnemnda, Utenriksdepartementet, politiet eller utenriksstasjon.\nDen som oppholdskortet er utstedt til, har rett til innsyn i personopplysninger som er innført i oppholdskortet, herunder den biometriske informasjonen, og kan kreve uriktig informasjon rettet eller slettet. Tilsvarende gjelder for den som har fått utstedt kort med registrert biometrisk personinformasjon etter annet ledd.\nKongen kan i forskrift gi nærmere regler, herunder om tidspunktet for når fingeravtrykk og ansiktsfoto skal opptas og regler om sletting av biometrisk personinformasjon.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), endret ved lov 17 juni 2016 nr. 58 (ikr. 1 okt 2016 iflg. res. 30 sep 2016 nr. 1136).",
      "metadata": {
        "source": "lovdata",
        "source_node_id": "PARAGRAF_100a",
        "source_heading": "§ 100 a."
      }
    },
    {
      "provision_ref": "14:100 b",
      "chapter": "14",
      "section": "100 b",
      "title": "Innhenting av biometrisk personinformasjon til kontroll mot utlendingsregisteret og mot standardiserte oppholdskort mv.",
      "content": "I forbindelse med kontroll etter § 21 eller grenseloven § 15, eller i forbindelse med behandlingen av en sak etter utlendingsloven, kan politiet, Utlendingsdirektoratet, Utlendingsnemnda, Utenriksdepartementet, utenriksstasjon eller andre med kontrollmyndighet etter § 22 eller grenseloven innhente biometrisk personinformasjon i form av ansiktsfoto og fingeravtrykk til kontroll mot utlendingsregisteret eller mot fremlagt oppholdskort eller annet kort med registrert biometrisk personinformasjon etter § 100 a første og annet ledd. Utlendingen har plikt til å medvirke til opptak av slik biometrisk personinformasjon.\nBestemmelsen i § 100 sjette ledd om opptak av fingeravtrykk og ansiktsfoto med tvang gjelder tilsvarende.\nBiometrisk personinformasjon innhentet i henhold til første ledd skal slettes så snart som mulig etter at utlendingens identitet er verifisert mot utlendingsregisteret, oppholdskortet eller kort med registrert biometrisk personinformasjon etter § 100 a annet ledd.\nBestemmelsene om kassasjon og retting gitt i og i medhold av arkivlova § 6 bokstav b og § 13 er ikke til hinder for sletting etter tredje ledd.\nKongen kan gi nærmere regler i forskrift.\n0 Tilføyd ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), endret ved lover 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 20 des 2023 nr. 110 (i kraft 24 mai 2024 iflg. res. 24 mai 2024 nr. 811), 21 juni 2024 nr. 47 (i kraft 12 okt 2025 iflg. res. 19 sep 2025 nr. 1876), 20 juni 2025 nr. 96 (i kraft 1 jan 2026 iflg. res. 12 des 2025 nr. 2510).",
      "metadata": {
        "source": "lovdata",
        "source_node_id": "PARAGRAF_100b",
        "source_heading": "§ 100 b."
      }
    },
    {
      "provision_ref": "14:101",
      "chapter": "14",
      "section": "101",
      "title": "Behandling av fingeravtrykk. Eurodac",
      "content": "Forordning (EU) nr. 603/2013 (Eurodac II-forordningen), jf. artikkel 4 i Norges tilknytningsavtale til Dublin-samarbeidet og artikkel 1 i tilleggsprotokoll om tilgang til Eurodac med henblikk på rettshåndhevelse, gjelder som lov, med unntak av henvisningen til Den europeiske unions pakt om grunnleggende rettigheter i forordningen artikkel 3 nr. 5. Artikkel 18 nr. 3 gjelder med nødvendige tilpasninger som følge av at Norge ikke er bundet av artikkel 14 eller 19 i direktiv 2011/95/EU (statusdirektivet). Departementet kan gi nærmere regler i forskrift om slike tilpasninger.\nPersonopplysningsloven gjelder for behandlingen av opplysningene hvis ikke annet er bestemt i lov eller forskrift. Kongen kan i forskrift gi nærmere regler om behandlingen av opplysningene.\n0 Endret ved lover 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 12 juni 2015 nr. 40 (ikr. 20 juli 2015 iflg. res. 12 juni 2015 nr. 632), 8 april 2022 nr. 21 (i kraft 1 juli 2022 iflg. res. 8 april 2022 nr. 560). Endres ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_101",
        "source_heading": "§ 101."
      }
    },
    {
      "provision_ref": "14:102",
      "chapter": "14",
      "section": "102",
      "title": "Om visuminformasjonssystemet (VIS)",
      "content": "Innenfor Schengensamarbeidet som Norge er en del av, opprettes det et system for utveksling av visumopplysninger, visuminformasjonssystemet VIS, jf. forordning nr. 767/2008. VIS består av en sentralenhet for visumopplysninger, Central-VIS, nasjonale enheter for hvert land som deltar i Schengensamarbeidet, NORVIS for Norges del, og en kommunikasjonsstruktur mellom disse.\nPersonopplysningsloven gjelder for behandling av opplysninger i VIS hvis ikke annet er bestemt i lov eller forskrift.\n0 Endret ved lover 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Endres ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102",
        "source_heading": "§ 102."
      }
    },
    {
      "provision_ref": "14:102 a",
      "chapter": "14",
      "section": "102 a",
      "title": "Formålet med VIS",
      "content": "Formålet med VIS er å forbedre gjennomføringen av Schengenlandenes felles visumpolitikk, konsulært samarbeid og konsultasjoner mellom sentrale konsulære myndigheter ved å forenkle utveksling av opplysninger om visumsøknader og avgjørelser av disse mellom medlemsstatene. Dette gjøres for å:\na. forenkle visumsøknadsprosedyrene,\nb. unngå omgåelse av kriteriene som ligger til grunn for avgjørelsen av hvilken medlemsstat som er ansvarlig for å behandle søknaden,\nc. forenkle bekjempelsen av forfalskning,\nd. lette kontrollen ved medlemsstatenes yttergrenser og innenfor medlemsstatenes område,\ne. forenkle identifikasjonen av personer som ikke fyller vilkårene for innreise eller opphold på medlemsstatens territorium,\nf. lette anvendelsen av Dublin III-forordningen, jf. § 32 fjerde ledd, og\ng. bidra til å avverge trusler mot den enkelte medlemsstats indre sikkerhet.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998), endret ved lov 17 des 2013 nr. 132 (ikr. 1 jan 2014 iflg. res. 17 des 2013 nr. 1480). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102a",
        "source_heading": "§ 102 a."
      }
    },
    {
      "provision_ref": "14:102 b",
      "chapter": "14",
      "section": "102 b",
      "title": "Opplysninger som skal registreres i VIS",
      "content": "Følgende opplysninger skal registreres i VIS:\na. alfanumeriske data om søker og om visum som det er søkt om, innvilget, avslått, annullert, tilbakekalt eller forlenget,\nb. fotografi,\nc. fingeravtrykk,\nd. referanse til tidligere søknader, og til andre som søker reiser i gruppe sammen med.\nMeldinger som sendes gjennom VIS-infrastrukturen for å gi informasjon i forbindelse med konsultasjon, eller om en søkers erverv av et Schengenlands statsborgerskap eller forslag til endring av registrerte opplysninger, skal ikke registreres i VIS.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102b",
        "source_heading": "§ 102 b."
      }
    },
    {
      "provision_ref": "14:102 c",
      "chapter": "14",
      "section": "102 c",
      "title": "Registrering i NORVIS, tilgang til og behandling av opplysninger i VIS",
      "content": "Opplysninger som er nødvendige for å behandle søknad om visum, herunder biometrisk personinformasjon i form av ansiktsfoto og fingeravtrykk, samt opplysninger om avgjørelse, annullering, tilbakekall og forlengelse, skal registreres i NORVIS og overføres til sentralenheten, jf. § 98.\nMyndigheter med ansvar for behandling av søknad om visum kan registrere, endre og slette opplysninger i VIS. Myndigheter med ansvar for grensekontroll, utlendingskontroll og behandling av asylsøknader har lesetilgang til opplysninger i VIS.\nOpplysninger som er registrert i medhold av første ledd skal ikke oppbevares lenger enn fem år. Dersom en visumsøker som er registrert i VIS blir statsborger av et medlemsland før femårsperioden er utløpt, skal opplysninger om vedkommende slettes fra VIS. Kun den ansvarlige medlemsstat kan gjøre endringer i innlagte opplysninger.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102c",
        "source_heading": "§ 102 c."
      }
    },
    {
      "provision_ref": "14:102 d",
      "chapter": "14",
      "section": "102 d",
      "title": "Behandlingsansvar for NORVIS",
      "content": "Utlendingsdirektoratet er behandlingsansvarlig for NORVIS. Datatilsynet er nasjonal tilsynsmyndighet.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102d",
        "source_heading": "§ 102 d."
      }
    },
    {
      "provision_ref": "14:102 e",
      "chapter": "14",
      "section": "102 e",
      "title": "Tilgang til VIS for politimyndigheter med ansvar for å forebygge, etterforske eller oppklare terrorhandlinger og annen alvorlig kriminalitet",
      "content": "Politimyndigheter med ansvar for å forebygge, etterforske eller oppklare terrorhandlinger og andre alvorlige straffbare handlinger kan gis tilgang til informasjon om en person er registrert i VIS når slik informasjon i et bestemt tilfelle er nødvendig ved at det er rimelig grunn til å anta at informasjonen i vesentlig grad vil bidra til å forebygge, oppklare eller etterforske terrorhandlinger eller andre alvorlige straffbare handlinger.\nSøk i VIS skal i disse tilfellene begrenses til søk på en eller flere av følgende opplysninger:\na. navn, kjønn, fødested og fødselsdato,\nb. nasjonalitet,\nc. reisedokument med dato for utstedelse og utløp og utstedende myndighet,\nd. hovedreisemål, reisens varighet og formål,\ne. dato for ankomst og avreise,\nf. planlagt ankomststed eller transittrute,\ng. oppholdssted,\nh. fingeravtrykk,\ni. visumtype og nummer på visumblanketten, og\nj. identitet på person som har utstedt invitasjon og/eller som garanterer for visumsøkerens opphold.\nDersom søket bekrefter at personen er registrert i VIS, kan det gis tilgang til alle opplysninger som er angitt i annet ledd samt til:\na. foto og øvrige opplysninger i visumsøknaden, og\nb. merknader som er nedtegnet i forbindelse med visum som er innvilget, avslått, annullert eller tilbakekalt.\n0 Tilføyd ved lov 19 juni 2009 nr. 38 (ikr. 11 okt 2011 iflg. res. 7 okt 2011 nr. 998), endret ved lov 22 juni 2012 nr. 50 (ikr. 1 juli 2012 iflg. res. 22 juni 2012 nr. 583). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102e",
        "source_heading": "§ 102 e."
      }
    },
    {
      "provision_ref": "14:102 f",
      "chapter": "14",
      "section": "102 f",
      "title": "Forskrifter om VIS",
      "content": "Kongen kan i forskrift gi nærmere regler om:\na. behandling av opplysninger i VIS, herunder registrering, overføring av opplysninger til sentralenheten, lagring, søk, bruk, sikkerhet, innsyn, endring, retting og sletting,\nb. unntak fra kravet om opptak av biometrisk personinformasjon, og\nc. tilgang til bestemte opplysninger for bestemte formål.\n0 Tilføyd ved lov 19 juni 2009 nr. 38 (ikr. 12 mars 2010 iflg. res. 12 mars 2010 nr. 363). Oppheves ved lov 21 juni 2024 nr. 47 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_102f",
        "source_heading": "§ 102 f."
      }
    },
    {
      "provision_ref": "14:103",
      "chapter": "14",
      "section": "103",
      "title": "Undersøkelse av utlendingens person, bolig eller lignende",
      "content": "Det kan foretas undersøkelse av utlendingens person, bolig, rom eller annet oppbevaringssted dersom det er konkrete holdepunkter for å anta at utlendingen\na. ikke samarbeider om å klarlegge sin identitet i henhold til lovens § 21 eller § 83, oppgir uriktig identitet, eller skjuler eller tilbakeholder opplysninger av vesentlig betydning for en sak om oppholdstillatelse,\nb. har penger eller andre formuesgoder som kan brukes til å dekke utgifter i forbindelse med utreisen som utlendingen har plikt til å dekke, og det er konkrete holdepunkter for å anta at utlendingen ikke frivillig vil dekke utgiftene, eller\nc. har reisedokument, billetter eller annet materiale som kan sikre iverksetting av vedtaket, og det er konkrete holdepunkter for å anta at utlendingen vil unndra seg iverksettingen, jf. § 106 d. Det samme gjelder under behandlingen av en sak som kan føre til et slikt vedtak.\nDet er ikke adgang til undersøkelse av utlendingens bolig etter første ledd bokstav b og c, med mindre utlendingen har ulovlig opphold som omfattes av straffebestemmelsen i § 108 eller det gjelder undersøkelse etter bokstav c, og utlendingen har unnlatt å etterkomme et pålegg etter § 21 eller § 83 om å legge frem reisedokumenter.\nUten utlendingens skriftlige samtykke kan undersøkelser som nevnt i første ledd bare foretas etter beslutning fra retten. Er det fare ved opphold, kan beslutningen treffes av politimesteren eller den politimesteren gir fullmakt. Uten beslutning som nevnt i første og annet punktum, kan polititjenestemann foreta undersøkelser av hus eller rom som etter sin art er tilgjengelig for alle, eller er stedet for en virksomhet som krever tillatelse av politiet. Polititjenestemann som etter beslutning fra politimesteren eller den politimesteren gir fullmakt skal pågripe en utlending, kan i dette øyemed foreta undersøkelse av utlendingens bolig eller rom, og foreta undersøkelse på sted hvor det er særlig grunn til å anta at utlendingen oppholder seg. Det samme gjelder polititjenestemann som har kompetanse til å beslutte pågripelse etter § 106 a første ledd annet punktum, fordi det er fare ved opphold.\nBeslutning om undersøkelse skal så vidt mulig være skriftlig og opplyse om hva saken gjelder, formålet med undersøkelsen og hva undersøkelsen omfatter. En muntlig beslutning skal snarest mulig nedtegnes. Før undersøkelsen foretas, skal beslutningen så vidt mulig leses opp eller forevises utlendingen. Foreligger det ingen skriftlig beslutning, skal det så vidt mulig muntlig opplyses hva saken gjelder og formålet med undersøkelsen.\nVed gjennomføring av undersøkelser etter denne paragraf gjelder reglene i straffeprosessloven §§ 199 (vitne til ransaking), 199 a (pålegg om å gi politiet tilgang til datasystem ved ransaking), 200 annet ledd (tilkalling av medlem av husstand eller nabo ved ransaking, og om å åpne adgang med makt mv.) og 201 (skånsom ransaking) tilsvarende.\n0 Endret ved lover 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590). Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103",
        "source_heading": "§ 103."
      }
    },
    {
      "provision_ref": "14:103 a",
      "chapter": "14",
      "section": "103 a",
      "title": "(Opphevet)",
      "content": "0 Tilføyd ved lov 17 juni 2022 nr. 60 (i kraft 24 juni 2022 iflg. res. 17 juni 2022 nr. 1040), opphevet ved lov 17 juni 2022 nr. 60 (i kraft 1 juli 2023).",
      "metadata": {
        "source": "lovdata",
        "source_node_id": "PARAGRAF_103a",
        "source_heading": "§ 103 a."
      }
    },
    {
      "provision_ref": "14:103 b",
      "chapter": "14",
      "section": "103 b",
      "title": "Visitasjon og undersøkelse i forbindelse med registrering av søknad om beskyttelse",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103b",
        "source_heading": "§ 103 b."
      }
    },
    {
      "provision_ref": "14:103 c",
      "chapter": "14",
      "section": "103 c",
      "title": "Sekundærbruk i politiet av opplysninger fra undersøkelse av elektroniske enheter",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_103c",
        "source_heading": "§ 103 c."
      }
    },
    {
      "provision_ref": "14:104",
      "chapter": "14",
      "section": "104",
      "title": "Beslag",
      "content": "Dersom det foreligger tvil om utlendingens identitet, eller det er konkrete holdepunkter for å anta at utlendingen skjuler eller tilbakeholder opplysninger om sin identitet, kan det foretas beslag av reisedokumenter, billetter, elektroniske lagringsenheter og lagrede data som utlendingen er i besittelse av, eller annet materiale som kan bidra til å avklare eller dokumentere identiteten. Tilsvarende gjelder ved tvil om tidligere oppholdssted, når dette har betydning for retten til opphold i riket.\nNår det er konkrete holdepunkter for å anta at utlendingen vil unndra seg iverksetting av et vedtak, kan det foretas beslag av reisedokumenter og annet materiale som kan dokumentere utlendingens identitet. Dette gjelder også under behandlingen av en sak som kan føre til et vedtak som pålegger en utreiseplikt, jf. § 90. Tilsvarende kan det foretas beslag av billetter og penger eller andre formuesgoder til dekning av kostnader som utlendingen plikter å dekke i forbindelse med utreisen. Kongen kan i forskrift gi nærmere regler om størrelsen på beløpet som kan beslaglegges.\nDet kan foretas beslag av reisedokumenter til utlendinger hvis eneste grunnlag for opphold i riket er vernet mot utsendelse etter § 73.\nAvgjørelsen om beslag besluttes av politimesteren eller den politimesteren gir fullmakt. Beslutningen skal så vidt mulig være skriftlig og opplyse om hva saken gjelder, formålet med beslaget og hva det skal omfatte. En muntlig beslutning skal snarest mulig nedtegnes. Før beslaget iverksettes, skal beslutningen så vidt mulig leses opp eller forevises utlendingen. Foreligger det ingen skriftlig beslutning, skal det så vidt mulig muntlig opplyses om hva saken gjelder og formålet med beslaget.\nNår utlendingen ankommer riket, ved undersøkelse etter § 103 og i situasjoner hvor det er fare ved opphold, kan beslag tas av en polititjenestemann. Beslaget skal straks meldes til den som ellers treffer avgjørelser om beslag, jf. fjerde ledd. Hvis beslaget opprettholdes, nedtegnes det en beslutning etter fjerde ledd.\nEnhver som rammes av beslaget, kan kreve spørsmålet om det skal opprettholdes brakt inn for retten. Politiet sørger for at den som rammes av beslaget, blir gjort kjent med denne retten. Rettens avgjørelse treffes ved kjennelse.\nBeslaget faller bort når vilkårene i første til tredje ledd ikke lenger er til stede eller når utlendingen forlater riket dersom vedtaket innebærer en plikt til dette. Om det på et tidligere tidspunkt viser seg at det ikke lenger er behov for beslaget, skal dette heves av politiet eller retten.\nPolitiet kan beslutte inndragning av en ting som er beslaglagt i medhold av loven her, dersom verken eieren eller besitteren er kjent, og det finnes rimelig av hensyn til eieren. Beslutningen skal være skriftlig og begrunnet. Den som påberoper seg å være eier eller besitter kan kreve saken forelagt for retten innen 6 måneder etter at vedtak om inndragning er fattet. Den som påberoper seg å være eier eller besitter kan også kreve saken forelagt for retten etter utløpet av fristen, dersom politiet fortsatt har hånd om tingen, og oversittelsen ikke bør legges vedkommende til last eller når særlige forhold ellers tilsier det.\nReglene i straffeprosessloven §§ 204 (forbud mot beslag), 207 (gjennomføring av beslag) og 214 (tilbakelevering av beslaglagte gjenstander) gjelder så langt de passer.\n0 Endret ved lover 15 jan 2010 nr. 3 (ikr. 15 jan 2010 iflg. res. 15 jan 2010 nr. 32), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602). Endres ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_104",
        "source_heading": "§ 104."
      }
    },
    {
      "provision_ref": "14:104 a",
      "chapter": "14",
      "section": "104 a",
      "title": "Beslag overfor asylsøkere",
      "content": "0 Tilføyes ved lov 20 des 2022 nr. 120 (i kraft fra den tid Kongen bestemmer).",
      "metadata": {
        "source": "lovdata",
        "source_node_id": "PARAGRAF_104a",
        "source_heading": "§ 104 a."
      }
    },
    {
      "provision_ref": "14:105",
      "chapter": "14",
      "section": "105",
      "title": "Meldeplikt og bestemt oppholdssted",
      "content": "En utlending kan pålegges meldeplikt eller bestemt oppholdssted når\na. utlendingen ikke samarbeider om å klarlegge sin identitet i henhold til lovens § 21 eller § 83, eller det er konkrete holdepunkter for å anta at utlendingen oppgir uriktig identitet,\nb. det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90. Det samme gjelder under behandlingen av en sak som kan føre til et slikt vedtak,\nc. utlendingen er asylsøker eller har ulovlig opphold og er ilagt straff for et straffbart forhold eller treffes på fersk gjerning ved utøvelse av et straffbart forhold, som kan føre til høyere straff enn fengsel i seks måneder,\nd. det eneste grunnlag for opphold i riket er vernet mot utsendelse etter § 73,\ne. utlendingens søknad om beskyttelse har blitt eller mest sannsynlig vil bli nektet realitetsbehandlet i medhold av § 32 første ledd bokstav a eller d eller femte ledd,\nf. utlendingens søknad om beskyttelse antas å være åpenbart grunnløs og skal behandles i løpet av 48 timer, eller\ng. utlendingen har blitt stanset i forbindelse med innreise og har blitt eller mest sannsynlig vil bli bortvist eller utvist. Dette gjelder ikke hvis utlendingen har søkt beskyttelse.\nPålegg om meldeplikt og bestemt oppholdssted besluttes av politimesteren eller den politimesteren gir fullmakt. Beslutningen skal være skriftlig og opplyse om grunnen til pålegget. Utlendingen kan kreve innbrakt for retten spørsmålet om vilkårene for meldeplikt og bestemt oppholdssted foreligger, og om det er grunn til å opprettholde pålegget. Politiet sørger for at den som rammes av pålegget om meldeplikt og bestemt oppholdssted, blir gjort kjent med denne retten. Retten avgjør saken ved kjennelse, så vidt mulig innen rettsmøtets avslutning.\nEr vilkårene i første ledd ikke lenger oppfylt, skal pålegget opphøre.\nKongen kan gi nærmere regler i forskrift om pålegg om meldeplikt eller bestemt oppholdssted etter første ledd.\n0 Endret ved lover 15 jan 2010 nr. 3 (ikr. 15 jan 2010 iflg. res. 15 jan 2010 nr. 32), 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_105",
        "source_heading": "§ 105."
      }
    },
    {
      "provision_ref": "14:106",
      "chapter": "14",
      "section": "106",
      "title": "Vilkår for pågripelse og internering",
      "content": "En utlending kan pågripes og interneres når\na. utlendingen ikke samarbeider om å klarlegge sin identitet i henhold til lovens § 21 eller § 83, eller det er konkrete holdepunkter for å anta at utlendingen oppgir uriktig identitet,\nb. det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90. Pågripelse og internering kan også skje dersom det er vesentlig fare for at utlendingen vil unndra seg iverksettingen av et vedtak som innebærer at utlendingen skal overføres til et annet europeisk land i medhold av Dublin-samarbeidet, jf. § 32 fjerde ledd. Pågripelse og internering kan også skje under behandlingen av en sak som kan føre til vedtak som nevnt i første og annet punktum,\nc. utlendingen ikke overholder meldeplikt eller pålegg om bestemt oppholdssted etter § 105 første ledd bokstav c, og utlendingen har en sak til behandling som ikke er endelig avgjort eller tidspunktet for utreisefristen ennå ikke er inntrådt,\nd. det er truffet vedtak om utvisning og vedtaket er endelig eller det er ikke gitt utsatt iverksettelse i forbindelse med klage, jf. § 90 c. Det er et vilkår at utlendingen er utvist på grunn av ilagt straff og at det ut fra utlendingens personlige forhold er fare for at utlendingen vil begå nye straffbare handlinger,\ne. utlendingen ikke gjør det som er nødvendig for å oppfylle plikten til å skaffe seg gyldig reisedokument, og formålet er å fremstille utlendingen for det aktuelle lands utenriksstasjon for å få utstedt reisedokument. Pågripelse og internering etter første punktum kan også skje under behandlingen av en sak,\nf. utlendingen er i transitt i norsk lufthavn, med sikte på utsendelse,\ng. utlendingens søknad om beskyttelse mest sannsynlig vil bli nektet realitetsbehandlet i medhold av § 32 første ledd bokstav a eller d eller femte ledd. Dette gjelder ikke hvis utlendingen er mindreårig eller har mindreårige barn som også har søkt beskyttelse,\nh. utlendingens søknad om beskyttelse antas å være åpenbart grunnløs og skal behandles i løpet av 48 timer. Dette gjelder ikke hvis utlendingen er mindreårig eller har mindreårige barn som også har søkt beskyttelse, eller\ni. utlendingen har blitt eller mest sannsynlig vil bli nektet innreise og bortvist eller utvist. Dette gjelder ikke hvis utlendingen har søkt beskyttelse, er mindreårig eller har med seg mindreårige barn som ikke fyller vilkårene for innreise.\nDet skal ikke besluttes pågripelse eller internering dersom det vil være tilstrekkelig med meldeplikt eller pålegg om bestemt oppholdssted, jf. § 105.\nPågripelse og internering etter første ledd bokstav a kan bare besluttes når det treffes tiltak med sikte på å avklare identitet. Pågripelse og internering etter første ledd bokstav b, c og d, kan bare besluttes når det treffes tiltak med sikte på utsendelse.\n0 Endret ved lover 17 des 2010 nr. 88 (ikr. 24 des 2010 iflg. res. 17 des 2010 nr. 1612), 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 22 juni 2012 nr. 50 (ikr. 1 juli 2012 iflg. res. 22 juni 2012 nr. 583), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 17 des 2013 nr. 132 (ikr. 1 jan 2014 iflg. res. 17 des 2013 nr. 1480), 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106",
        "source_heading": "§ 106."
      }
    },
    {
      "provision_ref": "14:106 a",
      "chapter": "14",
      "section": "106 a",
      "title": "Pågripelse og fremstilling",
      "content": "Pågripelse besluttes av politimesteren eller den politimesteren gir fullmakt. Når det er fare ved opphold, kan en polititjenestemann foreta pågripelse. Beslutning om pågripelse skal være skriftlig og inneholde betegnelse av den pågrepne og en kort beskrivelse av grunnen til pågripelsen. Er det fare ved opphold, kan beslutningen gis muntlig, men skal da snarest mulig nedtegnes.\nNår noen er pågrepet uten beslutning av politimesteren eller den politimesteren gir fullmakt, skal spørsmålet om å opprettholde pågripelsen snarest mulig forelegges for politimesteren eller den politimesteren gir fullmakt. Ved opprettholdelse skal det utferdiges en skriftlig beslutning.\nPågripelse foretas så skånsomt som forholdene tillater. Ting som den pågrepne kan bruke til vold eller til å unnvike, skal tas fra den pågrepne. I dette øyemed kan utlendingens person undersøkes.\nDen som blir pågrepet, skal gis opplysning om grunnen til pågripelsen på et språk utlendingen forstår. Foreligger det skriftlig beslutning om pågripelse, skal utlendingen gis avskrift av beslutningen dersom vedkommende ber om det.\nDen pågrepne skal snarest mulig gis adgang til å forklare seg for politiet. Straffeprosessloven § 230 femte og sjette ledd gjelder tilsvarende. Forklaringsrett gjelder likevel ikke når\na. en utlending som er utvist, og ikke er gitt utreisefrist i medhold av § 90 a, pågripes ved løslatelse fra soning av dom,\nb. pågripelse skjer på grunn av fare for unndragelse og utlendingen allerede har oversittet en fastsatt utreisefrist, eller\nc. pågripelse skjer etter at utlendingen har forklart seg for politiet i en alminnelig utlendingskontroll eller i en inn- eller utreisekontroll.\nNår pågripelse er foretatt, skal politiet sørge for underretning til den pågrepnes husstand eller annen person vedkommende utpeker. Underretning kan imidlertid unnlates dersom den pågrepne ikke ønsker slik underretning, de nevnte personene befinner seg i utlandet, eller særlige grunner tilsier det. Når underretning unnlates mot utlendingens vilje, og ikke skyldes at de aktuelle personene befinner seg i utlandet, skal spørsmålet forelegges for retten første gang utlendingen fremstilles.\nVil politiet beholde den pågrepne, må vedkommende snarest mulig og senest den tredje dagen etter pågripelsen fremstilles for tingretten på det sted der fremstilling mest hensiktsmessig kan skje, med begjæring om internering. Dersom utlendingen først var pågrepet etter straffeprosessloven, skal også denne tiden medregnes, med mindre grunnlaget for pågripelse etter utlendingsloven først oppsto i ettertid som følge av ilagt straff. Domstolloven § 149 første ledd gjelder ikke ved beregning av fremstillingsfristen. Er fremstilling for retten ikke skjedd innen den andre dagen etter pågripelsen, skal grunnen til det opplyses i rettsboken.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106a",
        "source_heading": "§ 106 a."
      }
    },
    {
      "provision_ref": "14:106 b",
      "chapter": "14",
      "section": "106 b",
      "title": "Internering",
      "content": "Den tingrett som den pågrepne fremstilles for, avgjør ved kjennelse om utlendingen skal interneres. Politiet har plikt til å delta i rettsmøtet. Avgjørelsen treffes så vidt mulig innen rettsmøtets slutning. Straffeprosessloven § 184 a gjelder tilsvarende. Kjennelsen skal angi lovhjemmelen og gjøre rede for grunnen til interneringen. Det skal også gå frem av kjennelsen at internering ikke er et uforholdsmessig inngrep.\nBeslutter retten internering av den fremstilte, fastsetter den samtidig en bestemt tidsfrist for interneringen. Fristen skal være så kort som mulig og må ikke overstige fire uker. Den kan forlenges ved kjennelse med inntil fire uker av gangen. Dersom særlige omstendigheter tilsier at fornyet prøving etter fire uker vil være uten betydning, kan retten sette en lengre frist ved internering etter § 106 første ledd bokstav a.\nSamlet interneringstid kan ikke overstige 12 uker, med mindre det foreligger særlige grunner. Internering for å forberede eller gjennomføre en utsendelse kan bare overstige 12 uker dersom utlendingen ikke samarbeider om gjennomføring av utsendelsen eller det er forsinkelser med å fremskaffe nødvendige dokumenter fra et annet lands myndigheter. Internering kan ikke overstige 18 måneder med mindre utlendingen er utvist som følge av ilagt straff eller særreaksjon. Pågripelse og internering etter § 106 første ledd bokstav g kan ikke overstige 7 dager. Pågripelse og internering etter § 106 første ledd bokstav h kan ikke overstige 72 timer. Pågripelse og internering etter § 106 første ledd bokstav i kan ikke overstige 24 timer.\nNår en utlending er internert etter § 106 første ledd bokstav b annet punktum, gjelder særskilte frister for gjennomføring av Dublin-prosedyrer, jf. Dublin III-forordningen artikkel 28 nr. 3, jf. § 32 fjerde ledd.\nVed begjæring om forlenget internering gjelder straffeprosessloven § 185 tredje til femte ledd tilsvarende for politiets og rettens behandling av saken.\nInterneringskjennelse eller løslatelse kan til enhver tid omgjøres. Løslatelse skal skje så snart retten eller politiet finner at interneringsgrunnen er falt bort, eller når fristen for internering er utløpt.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lov 20 des 2018 nr. 117 (ikr. 1 jan 2019 iflg. res. 20 des 2018 nr. 2065).",
      "metadata": {
        "source": "lovdata",
        "source_node_id": "PARAGRAF_106b",
        "source_heading": "§ 106 b."
      }
    },
    {
      "provision_ref": "14:106 c",
      "chapter": "14",
      "section": "106 c",
      "title": "Særlige regler om pågripelse og internering av mindreårige",
      "content": "En mindreårig utlending kan bare pågripes hvis det er særlig påkrevd, og kan bare interneres i medhold av § 106 første ledd bokstav a i ekstraordinære situasjoner hvor tiltaket er helt nødvendig som en siste utvei for å sikre identitetskontroll, eller i medhold av § 106 første ledd bokstav b dersom det er helt avgjørende som en siste utvei for å gjennomføre utsendelsen. For øvrig kan en mindreårig utlending bare interneres dersom det er helt avgjørende som en siste utvei for å oppnå formålet med bestemmelsen som gir grunnlag for interneringen.\nHensynet til barnets beste skal alltid vurderes som et grunnleggende hensyn i saker om pågripelse og internering, herunder ved vurderingen av om det i stedet kan iverksettes alternative tiltak, jf. § 105. I avgjørelser som omfatter barn, er barnet part, og det skal fremgå av en kjennelse om internering hvordan hensynet til barnets beste og muligheten for alternative tiltak er vurdert.\nEn mindreårig utlending som blir pågrepet, skal som hovedregel ikke holdes lenger enn til dagen etter pågripelsen. Vil politiet beholde den mindreårige, må fremstilling skje snarest mulig og senest dagen etter pågripelsen. Ved vurderingen av om det er grunnlag for å holde på den mindreårige, har det også betydning om hensynet til barnets beste taler for å bruke lengre tid på forberedelsen av uttransporteringen.\nPolitiet skal varsle barnevernstjenesten om pågripelse av barn så snart som mulig etter at det blir sannsynlig at politiet vil begjære internering. Varsel skal uansett gis så snart som mulig dersom andre særlige grunner tilsier det. Barnevernstjenesten skal så vidt mulig avgi en skriftlig uttalelse i saken, med mindre retten eller barnevernstjenesten finner det åpenbart unødvendig. Barnevernstjenesten skal delta i møte om internering dersom retten eller barnevernstjenesten finner deltagelse nødvendig. Reglene i straffeprosessloven § 118 gjelder tilsvarende.\nBarn som er i stand til å danne seg egne synspunkter skal informeres og gis anledning til å bli hørt før retten treffer sin beslutning om internering. Barnet kan høres personlig eller gjennom foreldre, representant eller andre som kan uttale seg på vegne av barnet. På hvilken måte barnet skal høres, må vurderes av retten ut fra forholdene i den enkelte sak. Barnets syn skal tillegges vekt i samsvar med barnets alder og modenhet.\nEn mindreårig utlending kan interneres for inntil 3 døgn (72 timer) av gangen. Samlet interneringstid skal ikke overstige 3 døgn, med mindre det foreligger særlige og sterke grunner. Med særlig grunn siktes det i første rekke til at familien eller barnet selv har en vesentlig del av ansvaret for at uttransportering ikke har latt seg gjennomføre innen 3 døgn etter kjennelsen om internering, eller at det er klarlagt et tidspunkt for uttransportering som ligger nært i tid. I de tilfeller hvor det unntaksvis er grunnlag for internering ut over 3 døgn, skal samlet interneringstid ikke overstige 9 døgn.\n0 Tilføyd ved lov 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), endret ved lover 18 juni 2021 nr. 97 (i kraft 1 jan 2023 iflg. res. 14 okt 2022 nr. 1739), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_106c",
        "source_heading": "§ 106 c."
      }
    },
    {
      "provision_ref": "14:106 d",
      "chapter": "14",
      "section": "106 d",
      "title": "Fare for unndragelse",
      "content": "Fare for unndragelse skal vurderes konkret i det enkelte tilfelle. For å avgjøre om det foreligger unndragelsesfare skal det foretas en totalvurdering hvor det blant annet kan legges vekt på om\na. utlendingen har unndratt seg iverksetting av et vedtak som pålegger en utreiseplikt, jf. § 90, herunder ikke overholdt en utreisefrist,\nb. utlendingen uttrykkelig har motsatt seg en utreiseplikt, jf. § 90,\nc. utlendingen er utvist fra riket,\nd. utlendingen er ilagt straff eller særreaksjon i riket,\ne. utlendingen har vist manglende samarbeid ved identitetstvil,\nf. utlendingen unngår eller vanskeliggjør forberedelsen til en utsendelse,\ng. utlendingen har gitt uriktige opplysninger til norske myndigheter ved søknad om tillatelse,\nh. utlendingen har unnlatt å gi melding om endring av bopel, jf. § 19 annet ledd,\ni. utlendingen er ansvarlig for alvorlige ordensforstyrrelser ved innkvarteringssted for asylsøkere mv., jf. § 95 første og annet ledd,\nj. utlendingen er funnet å utgjøre en trussel mot grunnleggende nasjonale interesser,\nk. utlendingens søknad om beskyttelse er nektet realitetsbehandlet etter § 32 første ledd bokstav a eller d eller femte ledd, eller\nl. utlendingens søknad om oppholdstillatelse er avslått som åpenbart grunnløs, jf. § 90 a første ledd bokstav b.\nVed vurderingen av unndragelsesfare etter første ledd kan også generelle erfaringer med unndragelse tillegges vekt.\n0 Tilføyd ved lov 17 des 2010 nr. 88 (ikr. 24 des 2010 iflg. res. 17 des 2010 nr. 1612), endret ved lover 6 jan 2012 nr. 2 (ikr. 1 mars 2012 iflg. res. 6 jan 2012 nr. 4), 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 nov 2015 nr. 94, 17 juni 2016 nr. 56 (ikr. 26 aug 2016 iflg. res. 26 aug 2016 nr. 1004), 17 juni 2016 nr. 58 (ikr. 1 sep 2016 iflg. res. 26 aug 2016 nr. 1005), 31 mars 2017 nr. 14 (ikr. 18 april 2017 iflg. res. 31 mars 2017 nr. 414), 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590, tidligere § 106a), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_106d",
        "source_heading": "§ 106 d."
      }
    },
    {
      "provision_ref": "14:107",
      "chapter": "14",
      "section": "107",
      "title": "Utlendingsinternat",
      "content": "En utlending som pågripes og interneres i medhold av § 106 første ledd, skal som hovedregel anbringes i utlendingsinternat eller på annet særskilt tilrettelagt innkvarteringssted. På særskilt tilrettelagt innkvarteringssted som nevnt i første punktum gjelder reglene i tredje til sjuende ledd så langt de passer.\nUtlendingsinternatet er ikke underlagt kriminalomsorgen, men administreres av politiet.\nUtlendingen har rett til blant annet å motta besøk, telefonere, motta og sende postsendinger, helsetjenester, fellesskap, opphold i friluft, fysisk aktivitet, privatliv, religionsutøvelse og livssynsutøvelse, såfremt ikke annet følger av loven her.\nNår det er nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, kan politiet\na. undersøke utlendingens person, rom og eiendeler, samt øvrige gjenstander, rom og areal på internatets område,\nb. midlertidig frata og forvare utlendingens penger og andre gjenstander,\nc. kontrollere og begrense utlendingens besøk, telefonsamtaler og postsendinger,\nd. kontrollere og begrense utlendingens fysiske aktivitet, opphold i friluft, religionsutøvelse og livssynsutøvelse, eller\ne. visitere besøkende og andre som oppholder seg på internatets område.\nNår det er strengt nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, og andre, mindre inngripende tiltak forgjeves har vært forsøkt eller åpenbart vil være utilstrekkelig, kan politiet\na. bruke makt og godkjente maktmidler, jf. politiloven § 6 fjerde ledd,\nb. plassere utlendingen i særlig sikret avdeling eller sikkerhetscelle, eller\nc. utelukke utlendingen helt eller delvis fra fellesskapet på internatet.\nTiltak etter fjerde og femte ledd kan ikke brukes når det vil være et uforholdsmessig inngrep. Slike tiltak skal brukes med varsomhet. Politiet skal fortløpende vurdere om det er grunnlag for å opprettholde tiltaket.\nFor å sikre formålet med oppholdet i internatet og utlendingenes rettigheter kan politiet føre register med opplysninger om beslutninger som tas, ankomster, gjennomførte kontrolltiltak, bruk av makt og maktmidler, hendelser, interne flyttinger, utpasseringer, tidspunkt for tilsyn og behandling fra helsepersonell.\nKongen kan gi utfyllende bestemmelser i forskrift.\n0 Endret ved lover 20 nov 2015 nr. 94, 20 nov 2015 nr. 94 som endret ved lov 15 des 2017 nr. 108, 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 11 juni 2021 nr. 72 (i kraft 1 jan 2023 iflg. res. 16 des 2022 nr. 2254), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_107",
        "source_heading": "§ 107."
      }
    },
    {
      "provision_ref": "14:107 a",
      "chapter": "14",
      "section": "107 a",
      "title": "Tilsynsrådet for tvangsreturer og utlendingsinternatet",
      "content": "Et uavhengig tilsynsråd fører tilsyn med tvangsreturer, driften av utlendingsinternatet og særskilt tilrettelagte innkvarteringssteder og behandlingen av utlendingene som oppholder seg der.\nKongen kan gi utfyllende bestemmelser i forskrift.\n0 Tilføyd ved lov 11 juni 2021 nr. 72 (i kraft 1 jan 2023 iflg. res. 16 des 2022 nr. 2254).",
      "metadata": {
        "source": "lovdata",
        "source_node_id": "PARAGRAF_107a",
        "source_heading": "§ 107 a."
      }
    },
    {
      "provision_ref": "14:108",
      "chapter": "14",
      "section": "108",
      "title": "Straff",
      "content": "Med bot straffes den som forsettlig eller uaktsomt unnlater å oppfylle plikten etter § 117 første ledd eller § 118 første ledd.\nMed bot eller med fengsel inntil seks måneder eller med begge deler straffes den som:\na. Forsettlig eller uaktsomt overtrer de bestemmelsene som er angitt i det følgende, eller forbud, påbud eller vilkår gitt i medhold av disse bestemmelsene:\n§ 8 første ledd\n§ 9 første og fjerde ledd\n§ 16 første ledd\n§ 19 første og annet ledd\n§ 20 tredje ledd\n§ 21 første ledd\n§ 27 første ledd, jf. fjerde ledd\n§ 55 første og annet ledd, med mindre overtredelsen rammes av tredje ledd bokstav f\n§ 83 første og annet ledd\n§ 90 a\n§ 93 første ledd annet punktum\n§ 100 b første ledd annet punktum\n§ 105 første ledd\n§ 126 første ledd\n§ 130 første ledd, jf. § 105\nb. forsettlig eller uaktsomt overtrer en forskrift gitt i medhold av loven her, eller forbud, påbud eller vilkår som er gitt i medhold av en slik forskrift, når Kongen har fastsatt i forskriften at forholdet skal kunne straffes etter bestemmelsen her,\nc. forsettlig eller grovt uaktsomt gir vesentlig uriktige eller åpenbart villedende opplysninger i en sak etter loven.\nMed bot eller med fengsel inntil to år straffes den som:\na. forsettlig eller grovt uaktsomt gjør bruk av en utlendings arbeidskraft når utlendingen ikke har nødvendig tillatelse etter loven,\nb. forsettlig eller grovt uaktsomt formidler arbeid eller bolig for en utlending, eller utferdiger eller formidler erklæringer, tilsagn eller dokumenter til bruk for en sak etter loven, når forholdet innebærer en utilbørlig utnyttelse av utlendingens situasjon,\nc. ved falske forespeilinger eller liknende utilbørlig atferd forleder en utlending til å reise inn i riket med sikte på å bosette seg her,\nd. overlater til en annen pass, reisebevis for flyktninger, annet reisedokument eller liknende dokument som kan bli brukt som reisedokument, standardisert oppholdskort eller liknende kort, når vedkommende vet eller bør forstå at det kan bli brukt av en utlending til å reise inn i riket eller til en annen stat,\ne. forsettlig eller uaktsomt reiser inn i Norge i strid med et innreiseforbud etter § 71 annet ledd eller § 124 første ledd. Overtredelsen straffes likevel bare med bot, med mindre vedkommende er utvist på grunn av ilagt straff etter andre bestemmelser enn annet ledd, utreise fra Schengen- og EU-området har funnet sted eller returprosedyrer er anvendt uten at utreise fra Schengen- og EU-området har funnet sted,\nf. er utvist som følge av ilagt fengselsstraff, forvaring eller særreaksjon etter andre bestemmelser enn annet ledd, og forsettlig eller uaktsomt overtrer kravet om oppholdstillatelse i utlendingsloven § 55 annet ledd ved ikke å forlate riket.\nMed bot eller med fengsel inntil tre år straffes den som\na. hjelper en utlending til ulovlig opphold i riket eller i et annet land som deltar i Schengensamarbeidet, eller\nb. hjelper en utlending til ulovlig å reise inn i riket eller til et annet land. Dette gjelder likevel ikke dersom hensikten er å hjelpe en utlending som omfattes av lovens § 28 til å reise inn i første trygge land.\nMed bot eller med fengsel inntil seks år straffes den som\na. i vinnings hensikt driver organisert ulovlig virksomhet med sikte på å hjelpe utlendinger til å reise inn i riket eller til en annen stat, eller\nb. i vinnings hensikt hjelper en utlending til ulovlig å reise inn i riket eller til en annen stat dersom handlingen medfører at personen som berøres av handlingen blir utsatt for livsfare.\nDen som yter humanitær bistand til utlending som oppholder seg ulovlig i riket, skal ikke kunne straffes for medvirkning til ulovlig opphold med mindre\na. vedkommende har hatt til hensikt å hjelpe utlendingen til å unndra seg plikten til å forlate riket, og\nb. hjelpen har vanskeliggjort myndighetenes mulighet til å få til en utsendelse.\nNår allmenne hensyn krever det, skal Utlendingsdirektoratet anmelde forholdet når det er grunn til å tro at det har skjedd en overtredelse av annet ledd bokstav a eller tredje ledd bokstav a ved at det er gjort bruk av arbeidskraften til en utlending som ikke har nødvendig tillatelse etter loven.\n0 Endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 20 apr 2012 nr. 17 (ikr. 20 mai 2012 iflg. res. 4 mai 2012 nr. 401), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), 10 jan 2014 nr. 1 (ikr. 15 jan 2014 iflg. res. 10 jan 2014 nr. 14), 9 mai 2014 nr. 16 (ikr. 9 mai 2014 iflg. res. 9 mai 2014 nr. 625), 19 juni 2015 nr. 65 (ikr. 1 okt 2015), 17 juni 2016 nr. 58 (ikr. 21 okt 2016 iflg. res. 14 okt 2016 nr. 1204), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589), 23 april 2021 nr. 23 (ikr. 30 april 2021 iflg. res. 23 april 2021 nr. 1231), 20 april 2018 nr. 8 som endret ved lov 29 april 2022 nr. 26 (i kraft 1 mai 2022 iflg. res. 29 april 2022 nr. 638), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_108",
        "source_heading": "§ 108."
      }
    },
    {
      "provision_ref": "15:109",
      "chapter": "15",
      "section": "109",
      "title": "Saklig virkeområde",
      "content": "Dette kapittelet regulerer retten til innreise og opphold i riket for utlendinger som omfattes av EØS-avtalen eller EFTA-konvensjonen.\nOppholdsrett etter dette kapittelet gir rett til å ta opphold og til å ta arbeid eller drive ervervsvirksomhet i hele riket med mindre det er fastsatt begrensninger i samsvar med regler gitt i eller i medhold av denne loven.\nOppholdsrett etter dette kapittelet er ikke til hinder for oppholdstillatelse for utlendinger som nevnt i første ledd etter lovens alminnelige bestemmelser.\nKongen kan gi nærmere bestemmelser i forskrift om gjennomføring av bestemmelsene i dette kapittelet og om forholdet til lovens alminnelige bestemmelser, herunder for de tilfellene der en utlending som nevnt i første ledd, får oppholdstillatelse etter lovens alminnelige bestemmelser. Kongen kan bestemme i forskrift at det skal innhentes og lagres biometrisk personinformasjon i form av ansiktsfoto og fingeravtrykk i kort som dokumenterer oppholdsrett i henhold til §§ 118 og 119. I slike tilfeller vil reglene i §§ 64 a, 100 a og 100 b gjelde tilsvarende så langt de passer.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 20 apr 2012 nr. 17 (ikr. 20 mai 2012 iflg. res. 4 mai 2012 nr. 401).",
      "metadata": {
        "source": "lovdata",
        "source_node_id": "PARAGRAF_109",
        "source_heading": "§ 109."
      }
    },
    {
      "provision_ref": "15:110",
      "chapter": "15",
      "section": "110",
      "title": "Nærmere om hvem kapittelet gjelder for",
      "content": "Borgere av land som omfattes av EØS-avtalen, heretter omtalt som EØS-borgere, omfattes av bestemmelsene i dette kapittelet. Kongen kan i forskrift gi bestemmelser om at borgere av land som omfattes av EFTA-konvensjonen, men ikke EØS-avtalen, helt eller delvis skal omfattes av bestemmelsene i dette kapittelet.\nFamiliemedlemmer til en EØS-borger omfattes av bestemmelsene i dette kapittelet så lenge de følger eller slutter seg til en EØS-borger. Familiemedlemmer til en norsk borger omfattes av bestemmelsene i dette kapittelet dersom de følger eller slutter seg til en norsk borger som returnerer til riket etter å ha utøvet retten til fri bevegelighet etter EØS-avtalen eller EFTA-konvensjonen i et annet EØS-land eller EFTA-land.\nMed familiemedlem menes\na. ektefelle,\nb. samboer, dersom det foreligger en varig tilknytning til EØS-borgeren og denne tilknytningen kan dokumenteres,\nc. slektning i direkte nedstigende linje fra en EØS-borger eller fra en utlending nevnt i bokstav a eller b, som er under 21 år eller som forsørges av EØS-borgeren eller dennes ektefelle, og\nd. slektning i direkte oppstigende linje fra en EØS-borger eller fra en utlending nevnt i bokstav a eller b som forsørges av EØS-borgeren eller dennes ektefelle.\nEn utlending som faller utenfor bestemmelsene i første til tredje ledd, men som er arbeidstaker i et foretak etablert i et EØS-land, omfattes likevel av bestemmelsene i dette kapittelet så langt de passer i forhold til det oppdraget som skal utføres her i riket, når vedkommende\na. skal utføre arbeid etter reglene om fri bevegelighet for tjenester i EØS-avtalen, eller\nb. skal etablere seg etter reglene om fri etableringsrett i EØS-avtalen.\nKongen kan gi nærmere bestemmelser i forskrift, herunder om hvem som omfattes av annet ledd, at også andre familiemedlemmer enn utlendinger som nevnt i tredje ledd, helt eller delvis skal omfattes av bestemmelsene i dette kapittelet og om kravet til varig tilknytning og dokumentasjon som nevnt i tredje ledd bokstav b. Kongen kan gi nærmere bestemmelser om hvem som omfattes av fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_110",
        "source_heading": "§ 110."
      }
    },
    {
      "provision_ref": "15:111",
      "chapter": "15",
      "section": "111",
      "title": "Oppholdsrett i inntil tre måneder",
      "content": "En EØS-borger som har gyldig identitetskort eller pass, har oppholdsrett i inntil tre måneder, forutsatt at vedkommende ikke blir en urimelig byrde for offentlige velferdsordninger.\nFørste ledd gjelder tilsvarende for et familiemedlem som ikke er EØS-borger, så lenge familiemedlemmet følger eller gjenforenes med EØS-borgeren og har gyldig pass. Første ledd gjelder tilsvarende for utlendinger som nevnt i § 110 fjerde ledd og som har gyldig pass.\nEn utlending som nevnt i første ledd og som er arbeidssøkende, og dennes familiemedlemmer, har rett til opphold i inntil seks måneder og i særlige tilfeller også utover seks måneder.\nKongen kan gi nærmere bestemmelser i forskrift, herunder om beregning av oppholdstid og om hva som ligger i begrepet urimelig byrde for offentlige velferdsordninger. Kongen kan gi nærmere bestemmelser i forskrift om når det foreligger særlige tilfeller som nevnt i tredje ledd, om meldeplikt for arbeidssøkende, hvilken myndighet utlendingen skal melde seg for og hvordan melding skal skje.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_111",
        "source_heading": "§ 111."
      }
    },
    {
      "provision_ref": "15:112",
      "chapter": "15",
      "section": "112",
      "title": "Oppholdsrett i mer enn tre måneder for EØS-borgere",
      "content": "En EØS-borger har oppholdsrett utover tre måneder så lenge vedkommende\na. er arbeidstaker eller selvstendig næringsdrivende,\nb. skal yte tjenester,\nc. råder over tilstrekkelige midler til å forsørge seg selv og eventuelle medfølgende familiemedlemmer og er omfattet av en sykeforsikring som dekker alle risikoer under oppholdet, eller\nd. er opptatt ved en godkjent utdanningsinstitusjon. Det er et vilkår at formålet med oppholdet hovedsakelig er utdanning, herunder yrkesrettet utdanning, at vedkommende er omfattet av en sykeforsikring som dekker alle risikoer under oppholdet, og avgir en erklæring om at vedkommende har tilstrekkelige midler til å dekke underhold for seg selv og eventuelle familiemedlemmer.\nEn utlending som oppholder seg i riket etter første ledd bokstav a, men som opphører å være arbeidstaker eller selvstendig næringsdrivende, bevarer likevel sin status som arbeidstaker eller selvstendig næringsdrivende dersom vedkommende\na. er midlertidig arbeidsufør som følge av sykdom eller ulykke,\nb. dokumenterer å være ufrivillig arbeidsløs etter å ha hatt lønnet arbeid i mer enn ett år, og har meldt seg som arbeidssøkende hos Arbeids- og velferdsetaten,\nc. dokumenterer å være ufrivillig arbeidsløs etter utløpet av en tidsbegrenset arbeidskontrakt av mindre enn ett års varighet eller ufrivillig ha mistet sitt arbeid i løpet av de første tolv månedene, og har meldt seg som arbeidssøkende hos Arbeids- og velferdsetaten, eller\nd. påbegynner en yrkesrettet utdanning. Med mindre vedkommende ufrivillig er arbeidsløs, bevares status som arbeidstaker eller selvstendig næringsdrivende etter første ledd bokstav a bare så lenge den yrkesrettede utdanningen har sammenheng med vedkommendes tidligere arbeid.\nI tilfeller som nevnt i annet ledd bokstav c, bortfaller status etter første ledd bokstav a etter seks måneder.\nKongen kan gi nærmere bestemmelser i forskrift, herunder om hva som skal anses som tilstrekkelige midler etter første ledd bokstav c, om godkjente utdanningsinstitusjoner og om krav til erklæringen nevnt i første ledd bokstav d.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_112",
        "source_heading": "§ 112."
      }
    },
    {
      "provision_ref": "15:113",
      "chapter": "15",
      "section": "113",
      "title": "Oppholdsrett i mer enn tre måneder for familiemedlemmer som er EØS-borgere",
      "content": "En EØS-borger som er familiemedlem og følger eller gjenforenes med en EØS-borger som har oppholdsrett etter § 112 første ledd bokstav a, b eller c, har rett til å oppholde seg i riket så lenge EØS-borgerens oppholdsrett består.\nEn EØS-borger som er ektefelle, samboer eller forsørget barn under 21 år og som følger eller gjenforenes med en EØS-borger med oppholdsrett etter § 112 første ledd bokstav d, har rett til å oppholde seg i riket så lenge EØS-borgerens oppholdsrett består.\nVed EØS-borgerens utreise fra riket eller død bevarer familiemedlemmer som er EØS-borgere oppholdsretten så lenge de selv oppfyller vilkårene i § 112 første ledd. Uansett bevarer EØS-borgerens barn og den personen som har foreldreansvaret, oppholdsretten så lenge barnet er opptatt ved en godkjent utdanningsinstitusjon.\nVed skilsmisse eller opphør av samboerskap bevarer familiemedlemmet til en EØS-borger oppholdsretten så lenge vedkommende selv oppfyller vilkårene i § 112 første ledd.\nKongen kan gi nærmere bestemmelser i forskrift om en videre oppholdsrett for personer med foreldreansvar som nevnt i tredje ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_113",
        "source_heading": "§ 113."
      }
    },
    {
      "provision_ref": "15:114",
      "chapter": "15",
      "section": "114",
      "title": "Oppholdsrett i mer enn tre måneder for familiemedlemmer og andre utlendinger som ikke er EØS-borgere",
      "content": "Bestemmelsene i § 113 første og annet ledd gjelder tilsvarende for utlendinger som ikke er EØS-borgere, dersom de er familiemedlemmer til en EØS-borger med oppholdsrett etter § 112 første ledd bokstav a, b eller c, eller dersom de er ektefeller, samboere eller forsørget barn under 21 år som følger eller gjenforenes med en EØS-borger med oppholdsrett etter § 112 første ledd bokstav d.\nEn utlending som nevnt i § 110 fjerde ledd, har oppholdsrett i mer enn tre måneder så lenge dette skjer som ledd i utøvelsen av en tjeneste eller det er nødvendig for etableringen av en virksomhet i riket. Kongen kan gi nærmere bestemmelser i forskrift.\nVed EØS-borgerens død bevarer et familiemedlem som ikke er EØS-borger, oppholdsretten hvis vedkommende har hatt opphold i riket som familiemedlem i ett år før dødsfallet og oppfyller vilkårene i § 112 første ledd bokstav a, b eller c eller oppholder seg i riket som familiemedlem til en person som oppfyller vilkårene i § 112 første ledd bokstav a, b eller c. Ved en EØS-borgers utreise fra riket eller død bevarer uansett EØS-borgerens barn og den personen som har foreldreansvaret, oppholdsretten så lenge barnet er opptatt ved en godkjent utdanningsinstitusjon.\nVed skilsmisse eller opphør av samboerskap bevarer EØS-borgerens familiemedlemmer som ikke er EØS-borgere, oppholdsretten så lenge de selv oppfyller vilkårene i § 112 første ledd bokstav a, b eller c, eller er familiemedlem til en person som oppfyller vilkårene i § 112 første ledd bokstav a, b eller c, forutsatt at\na. ekteskapet på separasjonstidspunktet hadde vart i tre år og herunder ett år i riket,\nb. foreldreansvaret til barn av EØS-borgeren ved avtale eller dom er overført til ektefellen som ikke er EØS-borger,\nc. det foreligger en særlig vanskelig situasjon, for eksempel at ektefellen som ikke er EØS-borger, eller eventuelle barn har vært utsatt for vold eller andre alvorlige overgrep i ekteskapet, eller\nd. ektefellen som ikke er EØS-borger, ved avtale eller dom utøver samvær med barn i riket.\nKongen kan gi nærmere bestemmelser i forskrift om en videre oppholdsrett for personer med foreldreansvar eller samværsrett som nevnt i tredje og fjerde ledd, og ved opphør av samboerskap etter fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lov 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_114",
        "source_heading": "§ 114."
      }
    },
    {
      "provision_ref": "15:115",
      "chapter": "15",
      "section": "115",
      "title": "Varig oppholdsrett for EØS-borgere",
      "content": "En EØS-borger som etter §§ 112 og 113 har hatt sammenhengende lovlig opphold i riket i fem år, får varig oppholdsrett. Midlertidig opphold utenfor riket er under visse omstendigheter tillatt uten at kravet til sammenhengende opphold berøres. Den varige oppholdsretten består uavhengig av om vilkårene for opphold i §§ 112 og 113 er oppfylt. Den varige oppholdsretten bortfaller hvis innehaveren oppholder seg utenfor riket i mer enn to påfølgende år.\nEn EØS-borger som oppholder seg i riket etter § 112 første ledd bokstav a, får varig oppholdsrett selv om vedkommende ikke har hatt sammenhengende opphold i fem år hvis vedkommende\na. ved opphør av sin yrkesaktivitet går over på førtidspensjon eller har nådd den alderen som er fastsatt i lovgivningen for rett til alderspensjon, og har hatt sammenhengende opphold i riket i mer enn tre år og arbeid i riket i minst de tolv forutgående månedene,\nb. har oppholdt seg sammenhengende i riket i mer enn to år og blir varig arbeidsufør, eller\nc. etter å ha arbeidet og oppholdt seg i riket i tre sammenhengende år, arbeider i et annet EØS-land, men fortsatt oppholder seg i riket og vender tilbake til bostedet daglig eller minst en gang i uken.\nHvis uførheten etter annet ledd bokstav b skyldes arbeidsulykke eller yrkessykdom som helt eller delvis gir vedkommende rett til offentlige ytelser, stilles ingen krav til oppholdets varighet.\nEn EØS-borger som er familiemedlem og bor sammen med en person som nevnt i annet ledd, får varig oppholdsrett på det tidspunktet varig oppholdsrett etter annet ledd inntrer.\nEn EØS-borger som er familiemedlem og bor sammen med en EØS-borger med oppholdsrett etter § 112 første ledd bokstav a, får varig oppholdsrett ved EØS-borgerens død selv om avdøde ikke hadde varig oppholdsrett etter første eller annet ledd, hvis\na. avdøde hadde hatt opphold i riket i to sammenhengende år før dødsfallet, eller\nb. dødsfallet var forårsaket av en arbeidsulykke eller yrkessykdom.\nKongen kan gi nærmere bestemmelser i forskrift, herunder om hva som skal anses som sammenhengende lovlig opphold, om hva som ligger i midlertidig opphold utenfor riket, herunder om gyldige fraværsgrunner, om hva som ligger i vilkåret om å bo sammen og om bortfall av den varige oppholdsretten.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_115",
        "source_heading": "§ 115."
      }
    },
    {
      "provision_ref": "15:116",
      "chapter": "15",
      "section": "116",
      "title": "Varig oppholdsrett for familiemedlemmer som ikke er EØS-borgere",
      "content": "Et familiemedlem som ikke er EØS-borger, og som etter § 114 første ledd har bodd sammen med en EØS-borger og har hatt sammenhengende lovlig opphold i riket i fem år, får varig oppholdsrett. Det samme gjelder et familiemedlem som ikke er EØS-borger og som etter § 114 tredje ledd første punktum eller fjerde ledd har hatt sammenhengende lovlig opphold i riket i fem år. Midlertidig opphold utenfor riket er under visse omstendigheter tillatt uten at kravet til sammenhengende opphold berøres. Den varige oppholdsretten består uavhengig av om vilkårene for opphold i § 114 er oppfylt. Den varige oppholdsretten bortfaller hvis innehaveren oppholder seg utenfor riket i mer enn to påfølgende år.\nVarig oppholdsrett etter § 115 fjerde og femte ledd gjelder tilsvarende for familiemedlemmer som ikke er EØS-borgere.\nKongen kan gi nærmere bestemmelser i forskrift, herunder om hva som skal anses som sammenhengende lovlig opphold, om hva som ligger i midlertidig opphold utenfor riket, herunder om gyldige fraværsgrunner, om hva som ligger i vilkåret om å bo sammen og om bortfall av den varige oppholdsretten.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_116",
        "source_heading": "§ 116."
      }
    },
    {
      "provision_ref": "15:117",
      "chapter": "15",
      "section": "117",
      "title": "Registreringsbevis for utlendinger med oppholdsrett etter §§ 112 eller 113",
      "content": "En EØS-borger som oppholder seg i riket etter §§ 112 eller 113 i mer enn tre måneder, skal registrere seg. Fristen for registrering er tre måneder fra innreisedatoen. Når EØS-borgeren framlegger dokumentasjon som nevnt i annet og tredje ledd, utstedes straks et registreringsbevis.\nFor registrering av en EØS-borger med oppholdsrett etter § 112 kan det i tillegg til gyldig identitetskort eller pass kreves framlagt\na. bekreftelse fra arbeidsgiver på ansettelse eller bevis for at utlendingen utøver selvstendig næringsvirksomhet eller bekreftelse på avtale om tjenesteytelse, jf. § 112 første ledd bokstav a og b,\nb. sykeforsikring og dokumentasjon på at vedkommende har tilstrekkelige midler til å dekke underhold for seg selv og eventuelle familiemedlemmer, jf. § 112 første ledd bokstav c,\nc. bekreftelse på at vedkommende er opptatt ved en godkjent utdanningsinstitusjon, sykeforsikring og erklæring om at vedkommende råder over tilstrekkelige midler til å dekke underhold for seg selv og eventuelle familiemedlemmer, jf. § 112 første ledd bokstav d.\nFor registrering av en EØS-borger som oppholder seg i riket som familiemedlem med oppholdsrett etter § 113, kan det i tillegg til gyldig identitetskort eller pass kreves framlagt\na. dokument som attesterer familieforholdet som er grunnlaget for oppholdsretten,\nb. registreringsbevis til EØS-borgeren som utlendingen følger eller gjenforenes med, og\nc. dokumentasjon på forsørgelse i tilfeller hvor status som familiemedlem er betinget av at utlendingen forsørges, jf. § 110 tredje ledd bokstav c og d.\nKongen kan gi nærmere bestemmelser i forskrift, herunder om hvilken myndighet som registrerer og utsteder registreringsbevis og om å fastsette gebyr for utstedelsen. Kongen kan gi nærmere bestemmelser om arbeidssøkerens plikt til å registrere seg når EØS-borgeren finner arbeid etter utløpet av fristen i første ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_117",
        "source_heading": "§ 117."
      }
    },
    {
      "provision_ref": "15:118",
      "chapter": "15",
      "section": "118",
      "title": "Oppholdskort for utlendinger med oppholdsrett etter § 114 som ikke er EØS-borgere",
      "content": "En utlending som oppholder seg i riket etter § 114 i mer enn tre måneder, plikter å anskaffe oppholdskort. Søknadsfristen for oppholdskort er tre måneder fra innreisedatoen. Når utlendingen framlegger dokumentasjon som nevnt i annet ledd, utstedes straks et bevis for at søknad om oppholdskort er levert.\nVed søknad om oppholdskort for familiemedlemmer skal det framlegges\na. gyldig pass,\nb. dokument som attesterer familieforholdet som er grunnlaget for oppholdsretten,\nc. registreringsbevis til EØS-borgeren som utlendingen følger eller gjenforenes med,\nd. dokumentasjon på forsørgelse i tilfeller hvor status som familiemedlem er betinget av at utlendingen forsørges, jf. § 110 tredje ledd bokstav c og d.\nVed søknad om oppholdskort for utlendinger som nevnt i § 110 fjerde ledd skal det framlegges\na. gyldig pass og\nb. dokumentasjon på at utlendingen skal utføre arbeid etter reglene om fri bevegelighet for tjenester i EØS-avtalen, eller skal etablere seg etter reglene om fri etableringsrett i EØS-avtalen.\nSøknad om oppholdskort avgjøres innen seks måneder etter at søknaden er levert. Oppholdskortet er gyldig i fem år eller for EØS-borgerens oppholdsperiode hvis varigheten av denne antas å bli kortere enn fem år. Med mindre særlige grunner foreligger, opphører oppholdskortets gyldighet ved opphold utenfor riket i mer enn seks måneder per år.\nKongen kan gi nærmere bestemmelser i forskrift, herunder om hvilken myndighet som mottar søknad om og utsteder oppholdskort og om å fastsette gebyr for utstedelsen. Kongen kan gi nærmere bestemmelser om dokumentasjon etter annet og tredje ledd, om varigheten av oppholdskortet og om gyldighet ved opphold utenfor riket etter fjerde ledd.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_118",
        "source_heading": "§ 118."
      }
    },
    {
      "provision_ref": "15:119",
      "chapter": "15",
      "section": "119",
      "title": "Oppholdsbevis og oppholdskort for utlendinger med varig oppholdsrett etter §§ 115 og 116",
      "content": "En EØS-borger som oppholder seg i riket etter § 115, gis etter søknad varig oppholdsbevis.\nEn utlending som oppholder seg i riket etter § 116, gis etter søknad varig oppholdskort. Søknad om varig oppholdskort skal leveres før utløpet av gyldighetsperioden for oppholdskort utstedt etter § 118.\nUtlendingsdirektoratet avgjør søknader om varig oppholdsbevis og varig oppholdskort etter denne bestemmelsen.\nKongen kan gi nærmere bestemmelser i forskrift, herunder om hvilken myndighet som mottar søknad om og utsteder varig oppholdsbevis og varig oppholdskort og om fastsettelse av gebyr for utstedelsen. Kongen kan fastsette at politiet gis myndighet til å innvilge søknader etter denne bestemmelsen.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_119",
        "source_heading": "§ 119."
      }
    },
    {
      "provision_ref": "15:120",
      "chapter": "15",
      "section": "120",
      "title": "Tilbakekall av oppholdsdokumenter mv.",
      "content": "En utlending som ellers fyller vilkårene for oppholdsrett etter dette kapittelet, har ikke slik rett dersom det foreligger omstendigheter som vil gi grunn til å nekte utlendingen adgang til eller opphold i riket etter andre bestemmelser i loven. Det samme gjelder dersom utlendingen mot bedre vitende har gitt uriktige opplysninger eller fortiet forhold av vesentlig betydning.\nRegistreringsbevis, oppholdskort, varig oppholdsbevis og varig oppholdskort kan tilbakekalles av grunner som nevnt i første ledd.\nRegistreringsbevis og oppholdskort kan tilbakekalles når registreringen av andre grunner anses ugyldig. For beslutningen om tilbakekall etter dette leddet gjelder forvaltningsloven § 35 så langt det passer.\nOppholdsdokumenter som nevnt i annet ledd, skal tilbakekalles når oppholdsretten bortfaller som nevnt i §§ 115 første ledd fjerde punktum og 116 første ledd femte punktum.\nOppholdskort skal tilbakekalles hvis en utlending som ikke er EØS-borger, får oppholdstillatelse etter lovens kapittel 3, 4, 6 eller 7. Dette gjelder ikke når utlendingen er familiemedlem til en EØS-borger.\nOppholdskort kan nektes utstedt etter bestemmelsene i §§ 118 og 119 dersom referansepersonen, jf. § 39, på forespørsel ikke samtykker i at søkeren gis opphold, eller dersom det er sannsynlig at ekteskapet er inngått mot en av partenes vilje eller med det hovedformål å skaffe søkeren lovlig opphold innenfor EØS-området.\nBestemmelsene i § 85 gjelder tilsvarende for saker etter dette kapitlet.\nUtlendingsdirektoratet treffer vedtak om tilbakekall etter annet ledd.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 29 mai 2020 nr. 58 (ikr. 1 juli 2020 iflg. res. 29 mai 2020 nr. 1098).",
      "metadata": {
        "source": "lovdata",
        "source_node_id": "PARAGRAF_120",
        "source_heading": "§ 120."
      }
    },
    {
      "provision_ref": "15:121",
      "chapter": "15",
      "section": "121",
      "title": "Bortvisning",
      "content": "EØS-borgere og deres familiemedlemmer kan bortvises når\na. de ikke viser gyldig pass eller annet godkjent reisedokument eller visum når dette er nødvendig,\nb. de reiser inn eller oppholder seg i riket uten rett til innreise, oppholdsrett eller varig oppholdsrett etter §§ 111, 112, 113, 114, 115 eller 116, og de heller ikke har rett til innreise eller oppholdstillatelse etter lovens alminnelige bestemmelser, eller\nc. det foreligger forhold som gir grunnlag for utvisning.\nEn utlending som nevnt i § 110 fjerde ledd og som har oppholdsrett etter § 111 annet ledd eller § 114 annet ledd, kan bortvises når det foreligger forhold som gir grunnlag for utvisning.\nSak om bortvisning etter første ledd bokstav a og c må reises ved innreise eller senest innen sju dager. Dersom sak om bortvisning ikke er reist innen sju dager, kan en utlending som ikke har oppholdsrett etter dette kapitlet, bortvises etter vedtak fra Utlendingsdirektoratet etter reglene i første ledd bokstav c.\nSak som skal avgjøres av Utlendingsdirektoratet, forberedes av politiet.\nKongen kan gi nærmere bestemmelser i forskrift, herunder om at bortvisning etter første ledd kan treffes av politiet.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37).",
      "metadata": {
        "source": "lovdata",
        "source_node_id": "PARAGRAF_121",
        "source_heading": "§ 121."
      }
    },
    {
      "provision_ref": "15:122",
      "chapter": "15",
      "section": "122",
      "title": "Utvisning av hensyn til offentlig orden eller sikkerhet.",
      "content": "EØS-borgere og deres familiemedlemmer, og utlendinger som nevnt i lovens § 110 fjerde ledd med oppholdsrett etter § 111 annet ledd eller § 114 annet ledd, kan utvises når hensynet til offentlig orden eller sikkerhet tilsier det. Det er et vilkår for utvisning at det hos utlendingen foreligger, eller må antas å foreligge, personlige forhold som innebærer en virkelig, umiddelbar og tilstrekkelig alvorlig trussel mot grunnleggende samfunnshensyn. Kongen kan i forskrift fastsette nærmere bestemmelser om hva som er omfattet av offentlig orden og sikkerhet.\nEn utlending som kan utvises etter første ledd, kan likevel ikke utvises når utlendingen\na. har varig oppholdsrett etter §§ 115 eller 116 med mindre tungtveiende hensyn til offentlig orden eller sikkerhet tilsier det,\nb. er EØS-borger som har oppholdt seg de siste ti år i riket, med mindre det er tvingende nødvendig av hensyn til offentlig sikkerhet, eller\nc. er EØS-borger som er mindreårig, med mindre det er tvingende nødvendig av hensyn til offentlig sikkerhet. Dette gjelder likevel ikke overfor mindreårige hvis utvisning av den mindreårige er nødvendig for å ivareta hensynet til barnets beste.\nEn utlending som har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd, kan utvises uavhengig av bestemmelsene i annet ledd.\nUtvisning etter bestemmelsene i denne paragrafen besluttes ikke dersom det i betraktning av forholdets alvor og utlendingens tilknytning til riket, vil utgjøre et uforholdsmessig tiltak overfor utlendingen selv eller familiemedlemmene. Ved vurderingen av om utvisning utgjør et uforholdsmessig tiltak, skal det blant annet legges vekt på varigheten av vedkommendes opphold i riket, alder, helsetilstand, familiesituasjon, økonomisk situasjon, sosial og kulturell integrering i riket og tilknytning til hjemlandet. I saker som berører barn, skal barnets beste være et grunnleggende hensyn.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 20 jan 2012 nr. 5 (ikr. 1 feb 2012 iflg. res. 20 jan 2012 nr. 37), 19 juni 2015 nr. 65 (ikr. 1 okt 2015), 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099).",
      "metadata": {
        "source": "lovdata",
        "source_node_id": "PARAGRAF_122",
        "source_heading": "§ 122."
      }
    },
    {
      "provision_ref": "15:123",
      "chapter": "15",
      "section": "123",
      "title": "Utvisning av hensyn til folkehelsen",
      "content": "En utlending med oppholdsrett etter § 111 kan utvises når det er nødvendig av hensyn til folkehelsen og myndighetene har iverksatt beskyttelsestiltak i forhold til egne borgere.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_123",
        "source_heading": "§ 123."
      }
    },
    {
      "provision_ref": "15:124",
      "chapter": "15",
      "section": "124",
      "title": "Innreiseforbud og vedtaksmyndighet mv.",
      "content": "Utvisning er til hinder for senere innreise. Innreiseforbudet kan gjøres varig eller tidsbegrenset, men ikke for kortere tidsrom enn to år. Ved vurderingen skal det særlig legges vekt på forhold som nevnt i § 122 første ledd.\nInnreiseforbudet kan etter søknad oppheves dersom nye omstendigheter tilsier det. Dersom særskilte omstendigheter foreligger, kan den som er utvist, etter søknad få adgang til riket for kortvarig besøk selv om innreiseforbudet ikke oppheves, men som regel ikke før ett år er gått fra utreisen.\nUtlendingsdirektoratet treffer vedtak om utvisning etter bestemmelsene i §§ 122 og 123, og avgjør også søknad om adgang til riket fra en utlending som er utvist. Sak som skal avgjøres av Utlendingsdirektoratet, forberedes av politiet.\nFør det treffes vedtak om utvisning av en utlending som utholder en strafferettslig særreaksjon, skal det innhentes uttalelse fra den faglig ansvarlige for særreaksjonen, jf. psykisk helsevernloven § 1-4, om gjennomføringen av særreaksjonen og faren for nye alvorlige lovbrudd. Uttalelsen skal forelegges påtalemyndigheten, som skal gis anledning til å uttale seg om saken.\nKongen kan gi nærmere bestemmelser i forskrift.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324), endret ved lover 18 des 2009 nr. 132 (ikr. 8 jan 2010 iflg. res. 8 jan 2010 nr. 3), 24 apr 2015 nr. 22 (ikr. 1 mai 2015 iflg. res. 24 apr 2015 nr. 405).",
      "metadata": {
        "source": "lovdata",
        "source_node_id": "PARAGRAF_124",
        "source_heading": "§ 124."
      }
    },
    {
      "provision_ref": "15:125",
      "chapter": "15",
      "section": "125",
      "title": "Overgangsordninger for nye avtaleparter til EØS-avtalen",
      "content": "Ved utvidelse av EØS-avtalen til nye avtaleparter kan Kongen i forskrift fastsette overgangsordninger som avviker fra bestemmelsene i dette kapittelet.\n0 Tilføyd ved lov 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324).",
      "metadata": {
        "source": "lovdata",
        "source_node_id": "PARAGRAF_125",
        "source_heading": "§ 125."
      }
    },
    {
      "provision_ref": "15:125 a",
      "chapter": "15",
      "section": "125 a",
      "title": "Rett til fortsatt opphold for britiske borgere og deres familiemedlemmer",
      "content": "Kongen kan gi forskrift om rett til opphold for britiske borgere som har oppholdsrett eller varig oppholdsrett etter §§ 111, 112 eller 115 på det tidspunktet bestemmelsene i EØS-avtalen ikke lenger kommer til anvendelse overfor Storbritannia, og om rett til opphold for deres familiemedlemmer, jf. § 110. Kongen kan gi forskrift om søknadsfrister, klage, gebyr mv. for personer som nevnt i første punktum. Forskriftene kan avvike fra øvrige bestemmelser i loven.\n0 Tilføyd ved lov 29 mars 2019 nr. 9, endret ved lov 29 mai 2020 nr. 57 (ikr. 1 juni 2020 iflg. res. 29 mai 2020 nr. 1099).",
      "metadata": {
        "source": "lovdata",
        "source_node_id": "PARAGRAF_125a",
        "source_heading": "§ 125 a."
      }
    },
    {
      "provision_ref": "126",
      "section": "126",
      "title": "Betydningen av grunnleggende nasjonale interesser og utenrikspolitiske hensyn i saker etter utlendingsloven",
      "content": "Av hensyn til grunnleggende nasjonale interesser eller utenrikspolitiske hensyn kan det treffes vedtak eller beslutning om å nekte en tillatelse eller rettighet som ellers kunne blitt innvilget etter loven eller forskriften. Tilsvarende kan det settes begrensninger eller vilkår, eller treffes vedtak om bortvisning.\nAv hensyn til grunnleggende nasjonale interesser kan det treffes vedtak om utvisning. Vernet mot utsendelse i § 73 første til tredje ledd er ikke til hinder for at det treffes vedtak om utvisning. En flyktning etter § 28 første ledd bokstav a kan ikke nektes eller fratas anerkjennelse som flyktning på grunn av grunnleggende nasjonale interesser eller utenrikspolitiske hensyn. Dersom en flyktning etter § 28 første ledd bokstav b utvises av hensyn til grunnleggende nasjonale interesser, mister vedkommende retten til anerkjennelse som flyktning. For både flyktninger etter § 28 første ledd bokstav a og b opphører enhver gyldig oppholdstillatelse å gjelde straks det er truffet vedtak om utvisning i førsteinstans, med mindre førsteinstansen, klageinstansen eller domstolen beslutter at denne virkningen skal utsettes. I stedet for vedtak om utvisning kan det treffes vedtak om tilbakekall av oppholdstillatelse og av andre rettigheter som er gitt etter utlendingsloven.\nDet kan ikke treffes vedtak om utvisning eller tilbakekall etter annet ledd dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene. I saker som berører barn, skal barnets beste være et grunnleggende hensyn.\nAv hensyn til grunnleggende nasjonale interesser eller utenrikspolitiske hensyn kan en utlending innvilges oppholdstillatelse i Norge, eller det kan treffes annet vedtak eller beslutning til utlendingens fordel.\nSelv om utlendingen blir utvist, bortvist eller for øvrig får et vedtak som innebærer at vedkommende mangler et lovlig oppholdsgrunnlag, kan ikke vedkommende pålegges å forlate landet i strid med vernet mot utsendelse etter § 73.\nI tillegg til den retten til fritt rettsråd uten behovsprøving som følger av § 92 første og annet ledd, skal det gis fritt rettsråd uten behovsprøving i forbindelse med saksbehandlingen i Utlendingsdirektoratet, dersom\na. utlendingen har søkt oppholdstillatelse etter § 28 eller har påberopt seg vernet mot utsendelse etter § 73, og\nb. saken kan berøre utenrikspolitiske hensyn eller grunnleggende nasjonale interesser.\nKongen kan gi nærmere regler i forskrift, herunder om forholdet til saksbehandlingsreglene i lovens kapittel 11 og om unntak fra retten til fritt rettsråd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 20 mai 2016 nr. 11 (ikr. 20 mai 2016 iflg. res. 20 mai 2016 nr. 509), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903).",
      "metadata": {
        "source": "lovdata",
        "source_node_id": "PARAGRAF_126",
        "source_heading": "§ 126."
      }
    },
    {
      "provision_ref": "127",
      "section": "127",
      "title": "Vedtaksmyndighet",
      "content": "Vedtak eller beslutninger i saker som berører grunnleggende nasjonale interesser eller utenrikspolitiske hensyn treffes av Utlendingsdirektoratet, med mindre\na. departementet beslutter at saken skal avgjøres av departementet,\nb. avgjørelsen gjelder bruk av tvangsmidler eller andre beslutninger som etter loven skal treffes av politiet, eller\nc. annet følger av paragrafen her.\nI saker hvor Utlendingsdirektoratet mottar en vurdering fra Politiets sikkerhetstjeneste om grunnleggende nasjonale interesser eller fra Utenriksdepartementet om utenrikspolitiske hensyn, skal den mottatte vurderingen som hovedregel legges til grunn.\nDet kan ikke innvilges oppholdstillatelse eller treffes annet vedtak eller beslutning til utlendingens fordel etter § 126 fjerde ledd uten samtykke fra departementet.\nVedtak etter § 126 om å utvise en utlending som har oppholdstillatelse i Norge, tilbakekalle en oppholdstillatelse eller nekte fornyelse av en oppholdstillatelse som utlendingen ellers har rett til å få fornyet, treffes av departementet. Departementet treffer også vedtak i tilsvarende saker som gjelder utlending med oppholdsrett etter lovens kapittel 13. Det samme gjelder vedtak om bortfall av vernet mot utsendelse for en utlending som tidligere er utvist, jf. § 73.\nNår departementet treffer vedtak eller beslutning etter første eller fjerde ledd, kan departementet også avgjøre alle andre tilknyttede saker.\nKongen kan i forskrift fastsette unntak fra første, tredje og fjerde ledd, og kan gi nærmere regler om blant annet\na. når underliggende organer skal forelegge saker som kan berøre grunnleggende nasjonale interesser eller utenrikspolitiske hensyn, for departementet,\nb. innhenting av vurderinger fra Politiets sikkerhetstjeneste og Utenriksdepartementet,\nc. betydningen av uttalelser fra andre organer enn Politiets sikkerhetstjeneste og Utenriksdepartementet,\nd. vedtaksmyndighet i saker om bortvisning.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lov 20 mai 2016 nr. 11 (ikr. 20 mai 2016 iflg. res. 20 mai 2016 nr. 509).",
      "metadata": {
        "source": "lovdata",
        "source_node_id": "PARAGRAF_127",
        "source_heading": "§ 127."
      }
    },
    {
      "provision_ref": "128",
      "section": "128",
      "title": "Instruksjonsmyndighet mv.",
      "content": "Departementet kan, uavhengig av de begrensningene som følger av § 76 annet ledd, instruere om saksbehandlingen og om alle prosessuelle beslutninger i enkeltsaker som kan berøre grunnleggende nasjonale interesser eller utenrikspolitiske hensyn. Departementet kan i enkeltsaker ikke instruere om bruk av tvangsmidler som besluttes i medhold av lovens kapittel 12, jf. § 130.\nDepartementet kan alltid instruere underliggende organer om å innvilge oppholdstillatelse i Norge eller om å treffe et annet vedtak eller beslutning til utlendingens fordel dersom saken berører grunnleggende nasjonale interesser eller utenrikspolitiske hensyn.\nDepartementet kan instruere i sak om oppholdsstatus etter § 35 (overføringsflyktninger) dersom saken berører grunnleggende nasjonale interesser eller utenrikspolitiske hensyn.\nDepartementet kan instruere underliggende organer om å forberede avgjørelse av saker hvor departementet skal treffe vedtak eller beslutning.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lov 20 apr 2018 nr. 10 (ikr. 20 apr 2018 iflg. res. 20 apr 2018 nr. 589).",
      "metadata": {
        "source": "lovdata",
        "source_node_id": "PARAGRAF_128",
        "source_heading": "§ 128."
      }
    },
    {
      "provision_ref": "128 a",
      "section": "128 a",
      "title": "Utveksling av opplysninger mellom offentlige organer",
      "content": "Kongen kan gi nærmere regler i forskrift om utveksling av opplysninger mellom offentlige organer i saker som kan berøre grunnleggende nasjonale interesser eller utenrikspolitiske hensyn.\n0 Tilføyd ved lov 21 juni 2013 nr. 92 (ikr. 21 juni 2013 iflg. res. 21 juni 2013 nr. 709).",
      "metadata": {
        "source": "lovdata",
        "source_node_id": "PARAGRAF_128a",
        "source_heading": "§ 128 a."
      }
    },
    {
      "provision_ref": "129",
      "section": "129",
      "title": "Klageadgang mv.",
      "content": "Departementet er klageinstans i saker som ikke er avgjort av departementet selv i førsteinstans, og hvor grunnleggende nasjonale interesser eller utenrikspolitiske hensyn helt eller delvis har vært avgjørende for utfallet av saken.\nI saker hvor departementet treffer vedtak i førsteinstans, kan vedtaket ikke påklages, men hvis det reises søksmål mot departementets vedtak, bærer staten alle kostnader med saken.\nDersom departementet har gitt instruks om oppholdsstatus for utlending som har fått innreisetillatelse etter § 35, skal klage over avgjørelsen behandles av Kongen i statsråd.\nEn beslutning fra departementet om å nekte samtykke etter § 127 tredje ledd kan ikke påklages.\nDersom utlendingen er funnet å utgjøre en trussel mot grunnleggende nasjonale interesser, kan det settes en kortere utreisefrist enn sju dager, jf. § 90 a første ledd, og det kan besluttes at vedtaket skal iverksettes straks, jf. § 90 c.\nPåberoper en utlending seg å være flyktning eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom\na. søknaden om opphold er avvist i medhold av § 32,\nb. søkeren tidligere har fått avslag på søknad om asyl i annet land, eller\nc. vilkårene for opphold etter § 28 eller for vern mot utsendelse etter § 73 åpenbart ikke er oppfylt.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 12 des 2014 nr. 71 (ikr. 1 jan 2015 iflg. res. 12 des 2014 nr. 1700), 20 des 2018 nr. 117 (ikr. 1 jan 2019 iflg. res. 20 des 2018 nr. 2065), 16 juni 2023 nr. 58 (i kraft 1 juli 2023 iflg. res. 16 juni 2023 nr. 903), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_129",
        "source_heading": "§ 129."
      }
    },
    {
      "provision_ref": "130",
      "section": "130",
      "title": "Tvangsmidler mv.",
      "content": "Det kan foretas beslag av reisedokumenter etter § 104, eller pålegges meldeplikt og bestemt oppholdssted etter § 105, dersom\na. utlendingen er funnet å utgjøre en trussel mot grunnleggende nasjonale interesser og\nb. ikke har innrettet seg etter et vedtak som pålegger en utreiseplikt, jf. § 90, eller tvangsretur for øvrig ikke lar seg gjennomføre.\nEn utlending kan pågripes og interneres etter §§ 106 til 106 c dersom utlendingen utgjør en trussel mot grunnleggende nasjonale interesser, og dette er fastslått i et vedtak i utlendingssaken, og det treffes tiltak mot utlendingen med sikte på utsendelse. Bestemmelsene om lengste samlede tid for internering i § 106 b tredje ledd gjelder ikke.\nUnder krig eller når krig truer, eller under særlige forhold ellers, kan Kongen av hensyn til grunnleggende nasjonale interesser gi ytterligere bestemmelser om meldeplikt enn det som framgår av § 19 og forskrift gitt i medhold av § 20.\nKongen kan gi forskrift med nærmere bestemmelser om pålegg om meldeplikt eller bestemt oppholdssted etter første ledd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497), endret ved lover 12 des 2014 nr. 70 (ikr. 1 jan 2015 iflg. res. 12 des 2014 nr. 1673), 20 apr 2018 nr. 10 (ikr. 20 apr 2018 iflg. res. 20 apr 2018 nr. 589), 20 apr 2018 nr. 9 (ikr. 15 mai 2018 iflg. res. 20 apr 2018 nr. 590), 4 april 2025 nr. 7 (i kraft 2 juni 2025 iflg. res. 4 april 2025 nr. 602).",
      "metadata": {
        "source": "lovdata",
        "source_node_id": "PARAGRAF_130",
        "source_heading": "§ 130."
      }
    },
    {
      "provision_ref": "131",
      "section": "131",
      "title": "Forholdet til tvisteloven",
      "content": "Tvisteloven gjelder når ikke annet følger av regler gitt i eller i medhold av loven her.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_131",
        "source_heading": "§ 131."
      }
    },
    {
      "provision_ref": "132",
      "section": "132",
      "title": "Søksmålsfrister og saksforberedelse",
      "content": "Søksmål om gyldigheten av et vedtak etter dette kapittel eller krav om erstatning som følge av avgjørelsen, skal ikke kunne reises uten at parten har nyttet sin adgang til å klage over gyldigheten av vedtaket, og klagen er avgjort av den høyeste klageinstans som står åpen. Forvaltningsloven § 27 b annet punktum gjelder ikke.\nVedtak som er truffet med begrunnelse i grunnleggende nasjonale interesser eller utenrikspolitiske hensyn etter reglene i kapittelet her, må bringes inn for tingretten innen én måned fra det tidspunkt underretningen om vedtaket er kommet frem til parten.\nDet kan gis oppfriskning ved oversittelse av fristen etter annet ledd dersom\na. det fremlegges opplysninger om vesentlige faktiske forhold som var ukjent eller ikke var inntruffet da saken ble avgjort, og utlendingen bringer saken inn for domstolen så snart som mulig etter at opplysningene blir kjent, eller\nb. en bindende avgjørelse av en internasjonal domstol, eller andre lignende forhold, tilsier at vedtak kan ha vært basert på uriktig anvendelse av folkeretten.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_132",
        "source_heading": "§ 132."
      }
    },
    {
      "provision_ref": "133",
      "section": "133",
      "title": "Oppnevning av særskilt advokat",
      "content": "Som vilkår for at det føres bevis om forhold som ellers kan holdes hemmelig av hensyn til rikets sikkerhet eller forholdet til fremmed stat, jf. tvisteloven § 22-1 første og annet ledd, kan Kongen bestemme at opplysningene bare skal gjøres kjent for en særskilt advokat som oppnevnes for utlendingen. Tilsvarende gjelder ved domstolsbehandling av sak om tvangsmidler ilagt av hensyn til grunnleggende nasjonale interesser, jf. § 130.\nDen særskilte advokaten oppnevnes av retten så snart som mulig etter at det er truffet beslutning som nevnt i første ledd, og skal ha godtgjørelse av staten etter reglene i lov om fri rettshjelp. Dette gjelder selv om utlendingen ikke er innvilget fri sakførsel og uten at det foretas behovsprøving.\nDet skal oppnevnes samme særskilte advokat på alle trinn av saken, med mindre særlige grunner tilsier noe annet.\nKongen fastsetter nærmere regler i forskrift om hvem som kan oppnevnes som særskilt advokat, herunder om krav til sikkerhetsklarering.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_133",
        "source_heading": "§ 133."
      }
    },
    {
      "provision_ref": "134",
      "section": "134",
      "title": "Den særskilte advokatens rolle",
      "content": "Dersom det er oppnevnt særskilt advokat for utlendingen, skal vedkommende gjøres kjent med de opplysninger og bevis som føres etter samtykke i henhold til tvisteloven § 22-1 annet ledd, jf. § 133 første ledd, og ivareta utlendingens interesser i forbindelse med rettens behandling av disse. Retten bestemmer hvordan den særskilte advokaten skal få tilgang til de graderte opplysningene.\nDen særskilte advokaten skal varsles om alle rettsmøter som avholdes i saken, og har rett til å være til stede under hele rettsmøtet.\nDen særskilte advokaten skal bevare taushet om innholdet i opplysninger som nevnt i første ledd, om det som kommer frem under behandlingen av opplysningene, og om den delen av rettens dom hvor opplysningene refereres. Taushetsplikten gjelder også etter at vedkommende har avsluttet oppdraget.\nKongen kan gi nærmere regler i forskrift.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_134",
        "source_heading": "§ 134."
      }
    },
    {
      "provision_ref": "135",
      "section": "135",
      "title": "Behandling av opplysninger som nevnt i tvisteloven § 22-1 første ledd",
      "content": "Det skal ikke med grunnlag i opplysninger som nevnt i tvisteloven § 22-1, jf. utlendingsloven § 133 første ledd, føres andre vitner enn det Kongen samtykker til.\nUtlendingen og dennes ordinære prosessfullmektig skal ikke delta i den del av saken hvor det behandles opplysninger som nevnt i første ledd. Slike opplysninger gjøres bare kjent for retten og den særskilte advokaten.\nDersom retten finner at vilkårene etter tvisteloven § 22-1 første ledd ikke er til stede, kan retten på begjæring fra den særskilte advokaten eller av eget tiltak beslutte å gi utlendingen innsyn i opplysningene. I så fall kan Kongen bestemme at opplysningene ikke skal brukes som bevis i saken. Ingen som har hatt tilgang til de aktuelle opplysningene, kan delta videre som dommer i saken.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_135",
        "source_heading": "§ 135."
      }
    },
    {
      "provision_ref": "136",
      "section": "136",
      "title": "Kommunikasjon mellom den særskilte advokaten, utlendingen og dennes ordinære prosessfullmektig",
      "content": "Etter at den særskilte advokaten har fått innsyn i opplysninger som nevnt i § 133 første ledd, kan vedkommende ikke drøfte saken muntlig eller skriftlig med utlendingen eller dennes prosessfullmektig, eller uttale seg i rettsmøter hvor utlendingen eller dennes prosessfullmektig er til stede. Den særskilte advokaten kan likevel motta skriftlige henvendelser.\nKongen kan gi nærmere regler i forskrift om kommunikasjonen mellom den særskilte advokaten og utlendingen og dennes ordinære prosessfullmektig. Kongen kan også gi regler i forskrift om den særskilte advokatens adgang til å ha befatning med den aktuelle saken på et senere tidspunkt.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_136",
        "source_heading": "§ 136."
      }
    },
    {
      "provision_ref": "137",
      "section": "137",
      "title": "Øvrige regler om rettens behandling av saken",
      "content": "Saksbehandlingen skal prioriteres og påskyndes så mye som mulig.\nRetten kan ikke settes med dommerfullmektig eller meddommere. Tvisteloven § 9-12 første ledd og § 29-17 gjelder ikke.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_137",
        "source_heading": "§ 137."
      }
    },
    {
      "provision_ref": "138",
      "section": "138",
      "title": "Rettens avgjørelser",
      "content": "Retten avsier dom etter at parten og den særskilte advokaten har hatt mulighet til å uttale seg.\nRettens avgjørelse etter § 135 tredje ledd treffes ved kjennelse. Den særskilte advokaten eller staten kan anke kjennelsen innen to uker.\nUtlendingen og dennes prosessfullmektig har ikke rett til innsyn i den delen av sakens avgjørelse som inneholder opplysninger som nevnt i § 133 første ledd.\n0 Tilføyd ved lov 21 juni 2013 nr. 92 (ikr. 1 jan 2014 iflg. res. 13 des 2013 nr. 1497).",
      "metadata": {
        "source": "lovdata",
        "source_node_id": "PARAGRAF_138",
        "source_heading": "§ 138."
      }
    },
    {
      "provision_ref": "17:139",
      "chapter": "17",
      "section": "139",
      "title": "Forskrifter i medhold av loven",
      "content": "Foruten forskrifter som nevnt i de enkelte paragrafer, kan Kongen i forskrift gi nærmere regler til gjennomføring av loven.\n0 Endret ved lover 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324, tidligere § 124), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, tidligere § 126).",
      "metadata": {
        "source": "lovdata",
        "source_node_id": "PARAGRAF_139",
        "source_heading": "§ 139."
      }
    },
    {
      "provision_ref": "17:140",
      "chapter": "17",
      "section": "140",
      "title": "Ikrafttreden og overgangsbestemmelser",
      "content": "Loven gjelder fra den tid Kongen bestemmer.​1 Kongen kan sette i kraft de enkelte bestemmelsene til forskjellig tid. Fra den tiden loven trer i kraft oppheves lov 24. juni 1988 nr. 64 om utlendingers adgang til riket og deres opphold her. Kongen kan gi overgangsbestemmelser i forskrift.\n0 Endret ved lover 9 jan 2009 nr. 1 (ikr. 1 jan 2010 iflg. res. 30 okt 2009 nr. 1324, tidligere § 125), 21 juni 2013 nr. 92 (ikr. 1 jan 2014 iflg. res. 13 des 2013 nr. 1497, tidligere § 127).\n1 Fra 1 jan 2010 iflg. res. 30 okt 2009 nr. 1324.",
      "metadata": {
        "source": "lovdata",
        "source_node_id": "PARAGRAF_140",
        "source_heading": "§ 140."
      }
    }
  ]
}