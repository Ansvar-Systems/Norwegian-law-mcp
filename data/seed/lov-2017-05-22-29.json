{
  "id": "LOV-2017-05-22-29",
  "type": "statute",
  "title": "Lov om taubaner (taubaneloven)",
  "short_name": "Taubaneloven",
  "status": "in_force",
  "issued_date": "2017-05-22",
  "in_force_date": "2017-07-01",
  "url": "https://lovdata.no/dokument/NL/lov/2017-05-22-29",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "title": "Lovens formål",
      "content": "Loven skal sikre at taubaner blir anlagt, bygget, drevet, vedlikeholdt og fjernet slik at taubaner ikke fører til skade på person, eiendom eller miljø. Loven skal legge til rette for en stadig forbedring av sikkerheten og forebygging av taubaneulykker gjennom systematisk, risikobasert sikkerhetsarbeid, herunder undersøkelser av taubaneulykker og taubanehendelser.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Virkeområde",
      "content": "Loven gjelder for taubaner og all aktivitet knyttet til taubanevirksomhet.\nLoven gjelder for Svalbard og Jan Mayen med mindre Kongen bestemmer noe annet.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Definisjoner",
      "content": "I denne loven menes med\na. taubane: anlegg konstruert, produsert, montert og tatt i bruk for å transportere personer eller gods i vogner eller med trekkinnretninger som bæres av eller beveges med tau som er plassert i eller langs en trasé\nb. taubanevirksomhet: foretak, enkeltpersonforetak eller forvaltningsorgan som har driftstillatelse for én eller flere taubaner\nc. taubaneulykke: uønsket eller plutselig hendelse eller en bestemt rekke slike hendelser på taubane som fører til død eller alvorlig personskade, betydelige materielle skader på eiendom eller på miljø, og andre lignende ulykker\nd. alvorlig taubanehendelse: uønsket hendelse på taubane som under andre omstendigheter kunne ha ført til en taubaneulykke\ne. taubanehendelse: enhver annen uønsket hendelse enn en ulykke på taubane, som har sammenheng med driften, og som innvirker på driftssikkerheten.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Myndighet etter loven",
      "content": "Departementet er myndighet etter denne loven.\nDepartementet kan gi forskrifter om:\na. bestemmelser om definisjon av taubane og taubanevirksomhet, samt helt eller delvis unntak fra loven\nb. saksbehandlingsregler til driftstillatelse, herunder om saksbehandlingsfrist og rettsvirkninger av fristoverskridelse, om vilkår for utstedelse og tilbakekall av driftstillatelse, samt om fjerning av taubane\nc. tekniske og driftsmessige krav, inkludert krav til bemanning, redningsberedskap, magnetinduktiv prøving, sikkerhetsstyringssystem og erstatnings- og forsikringsplikt\nd. godkjenning eller akkreditering av virksomhet som skal utføre oppgaver av sikkerhetsmessig betydning, samt bruk av slik virksomhet\ne. godkjenning eller sertifisering av personell som skal utføre oppgaver av sikkerhetsmessig betydning, samt bruk av slikt personell\nf. universell utforming av byggverk, innretninger og billettsystemer\ng. plikt til varsling, rapportering og taushetsplikt, herunder hvilke opplysninger som skal inngå i varslings- og rapporteringsplikten, samt hvordan og til hvem dette skal skje\nh. behandling av personopplysninger\ni. tvangsmulkt og overtredelsesgebyr, inkludert hvordan den skal fastsettes, beregnes og frafalles\nj. hvem som omfattes av forbudet mot ruspåvirkning og av påbudet om pliktmessig avhold, samt om testing av ruspåvirkning\nk. gebyr, årsgebyr og sektoravgift\nl. krav til naboeiendommer\nm. gjennomføring av EØS-avtalen på taubaneområdet\nn. undersøkelsesmyndighetens oppgaver og kompetanse, inkludert varsling og rapportering til og fra undersøkelsesmyndigheten, og om samarbeid og utveksling av opplysninger med andre land og internasjonale organisasjoner i den grad det følger av internasjonale avtaler som Norge har inngått.\nDepartementets myndighet etter første ledd kan delegeres til privat institusjon.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "2:5",
      "chapter": "2",
      "section": "5",
      "title": "Taubanevirksomhetens plikter",
      "content": "Taubanevirksomheten skal drive taubanen på en sikker måte og sikre at vilkårene som er satt for taubanen i eller i medhold av denne loven, er oppfylt.\nTaubanevirksomheten skal stanse driften om hensynet til sikkerheten tilsier det.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "2:6",
      "chapter": "2",
      "section": "6",
      "title": "Krav om driftstillatelse",
      "content": "En taubane skal ikke tas i bruk før departementet har gitt driftstillatelse.\nFor søknad om driftstillatelse etter denne loven skal saksbehandlingsfrist være fire uker. Tjenesteloven § 11 andre ledd gjelder ikke for driftstillatelser etter denne loven.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "2:7",
      "chapter": "2",
      "section": "7",
      "title": "Plikt til sikkerhetsstyringssystem (internkontrollsystem)",
      "content": "Taubanevirksomheten skal etablere et system for å sikre og dokumentere at kravene i eller i medhold av denne loven er oppfylt.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Erstatnings- og forsikringsplikt",
      "content": "Taubanevirksomheten er uansett skyld ansvarlig for skade forårsaket av taubanen.\nTaubanevirksomheten skal ha forsikring og sikkerhetsstillelse for erstatningsansvar som kan oppstå på grunn av virksomheten. Manglende sikkerhetsstillelse medfører tilbakekall av driftstillatelsen.\nForsikringsselskapet hvor taubanen er forsikret, skal varsle tilsynsmyndigheten om bortfall av sikkerhetsstillelsen.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "3:9",
      "chapter": "3",
      "section": "9",
      "title": "Varslingsplikt",
      "content": "Taubanevirksomheten skal straks varsle politiet og undersøkelsesmyndigheten om taubaneulykke eller alvorlig taubanehendelse.\nUndersøkelsesmyndigheten skal varsle tilsynsmyndigheten om taubaneulykke eller alvorlig taubanehendelse.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "title": "Rapporteringsplikt",
      "content": "Taubanevirksomheten skal rapportere opplysninger om taubaneulykker, alvorlige taubanehendelser og taubanehendelser til tilsynsmyndigheten og undersøkelsesmyndigheten.\nTaubaneulykker og alvorlige taubanehendelser skal rapporteres skriftlig til tilsynsmyndigheten og undersøkelsesmyndigheten så snart som mulig og senest innen 72 timer. Rapportering skal skje på skjema fastsatt av tilsynsmyndigheten og undersøkelsesmyndigheten i fellesskap.\nTaubanehendelser skal rapporteres til tilsynsmyndigheten innen åtte dager. Rapportering skal skje på skjema fastsatt av tilsynsmyndigheten.\nRapportering kan skje elektronisk.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "title": "Taushetsplikt",
      "content": "Enhver som utfører arbeid eller tjeneste for tilsynsmyndigheten, har taushetsplikt etter forvaltningsloven om det de får kjennskap til under utføring av arbeidet eller tjenesten. Forvaltningsloven § 13 b første ledd nr. 6 gjelder likevel ikke.\nPersoner som nevnt i første ledd har i tillegg taushetsplikt om alle opplysninger som er innrapportert etter § 10, og om opplysninger som er fremkommet under forklaring for undersøkelsesmyndigheten etter § 23 f og § 23 k så langt det passer. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en taubaneulykke eller taubanehendelse.\nTaushetsplikt etter første og andre ledd er ikke til hinder for at opplysningene bringes videre i den grad den som har krav på taushet samtykker, eller dersom opplysningene har statistisk form eller er alminnelig tilgjengelig andre steder.\nOpplysninger som er taushetsbelagt etter andre ledd, kan gis videre til utenlandske og internasjonale myndigheter og organisasjoner når dette følger av internasjonale avtaler som Norge har inngått.\nOpplysninger som tilsynsmyndigheten mottar i medhold av § 10, kan ikke brukes som bevis i en senere straffesak mot den som har gitt opplysningene.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:11 a",
      "chapter": "3",
      "section": "11 a",
      "title": "Taushetsplikt for virksomhetens personell",
      "content": "Enhver som utfører tjeneste eller arbeid for den som driver taubanevirksomhet, har taushetsplikt som nevnt i forvaltningsloven §§ 13 flg. om det de får kjennskap til i forbindelse med undersøkelser og rapportering av ulykker og hendelser etter loven her.\nPersoner som nevnt i første ledd har i tillegg taushetsplikt om alle opplysninger som er innrapportert etter § 10, og om opplysninger som er fremkommet under forklaring for undersøkelsesmyndigheten etter § 23 f og § 23 k. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en taubaneulykke eller taubanehendelse.\nTaushetsplikt som nevnt i annet ledd er ikke til hinder for at opplysningene bringes videre i den grad den som har krav på taushet samtykker, forutsatt at opplysningene har statistisk form eller de er alminnelig tilgjengelig andre steder.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_11a",
        "source_heading": "§ 11 a."
      }
    },
    {
      "provision_ref": "4:12",
      "chapter": "4",
      "section": "12",
      "title": "Tilsynsmyndighet",
      "content": "Departementet, eller den departementet delegerer oppgaven til, skal føre tilsyn med at loven med tilhørende forskrifter overholdes (tilsynsmyndigheten).",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "4:13",
      "chapter": "4",
      "section": "13",
      "title": "Tilsynsmyndighetens adgang til virksomheten",
      "content": "Tilsynsmyndigheten skal til enhver tid ha uhindret adgang til ethvert sted som omfattes av loven. En representant for taubanevirksomheten har rett til, og kan pålegges, å være til stede under tilsynet. Tilsynsmyndigheten kan likevel bestemme at representanter for taubanevirksomheten ikke skal være til stede ved intervjuer av arbeidstakere hvis tilstedeværelsen ikke kan skje uten vesentlig ulempe, eller hvis formålet med tilsynet kan settes i fare.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "4:14",
      "chapter": "4",
      "section": "14",
      "title": "Opplysningsplikt",
      "content": "Enhver som er underlagt tilsyn, skal uten hinder av taushetsplikt legge frem opplysninger som tilsynsmyndigheten mener er nødvendige for å kunne utføre tilsynet. Tilsynsmyndigheten kan bestemme i hvilken form opplysningene skal gis.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "4:15",
      "chapter": "4",
      "section": "15",
      "title": "Pålegg om korrigerende tiltak",
      "content": "Ved forhold i strid med bestemmelser gitt i eller i medhold av denne loven, kan tilsynet gi pålegg om korrigerende tiltak. Ved utferdigelsen av pålegg skal det settes en frist for oppfyllelse. Samtidig med utferdigelsen av pålegg kan det fastsettes tvangsmulkt.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "4:16",
      "chapter": "4",
      "section": "16",
      "title": "Pålegg om øyeblikkelig stans eller opphør av bruk",
      "content": "Tilsynsmyndigheten kan pålegge øyeblikkelig stans av driften helt eller delvis eller opphør av bruk med øyeblikkelig virkning dersom det avdekkes forhold som kan medføre fare for helse, miljø eller sikkerhet. Slikt pålegg kan gis uten forhåndsvarsel. Om nødvendig kan tilsynsmyndigheten kreve bistand av politiet for gjennomføring av pålegg om stans eller opphør av bruk.",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "4:17",
      "chapter": "4",
      "section": "17",
      "title": "Tilbakekall av driftstillatelse",
      "content": "Tilsynsmyndigheten kan trekke tilbake driftstillatelse ved brudd på vilkår eller krav som er satt for taubanen.\nTilsynsmyndigheten skal trekke tilbake driftstillatelsen dersom taubanevirksomheten går konkurs.\nTilbakekall av driftstillatelse gjelder inntil taubanevirksomheten ved ny søknad kan dokumentere at det forhold som forårsaket tilbakekallet, er rettet og vilkårene for driftstillatelse for øvrig er oppfylt.",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "4:18",
      "chapter": "4",
      "section": "18",
      "title": "Tvangsmulkt",
      "content": "Tilsynsmyndigheten kan fastsette en tvangsmulkt dersom et pålegg ikke er oppfylt innen den fastsatte fristen. Tvangsmulkten kan varsles i pålegget. Tvangsmulkten starter når den fastsatte fristen er utløpt, og løper fram til pålegget er oppfylt.\nTvangsmulktens størrelse skal beregnes ut fra hvor viktig det er at pålegget blir gjennomført, og hvilke kostnader det vil ha.\nTvangsmulkt påløper ikke dersom etterlevelse blir umulig og årsaken til dette ikke ligger hos den ansvarlige.\nTilsynsmyndigheten kan i særlige tilfeller redusere eller frafalle påløpt tvangsmulkt.\nTvangsmulkt er tvangsgrunnlag for utlegg.",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "4:19",
      "chapter": "4",
      "section": "19",
      "title": "Overtredelsesgebyr",
      "content": "Tilsynsmyndigheten kan ilegge overtredelsesgebyr til en virksomhet som overtrer bestemmelser gitt i eller i medhold av denne loven.\nNår tilsynsmyndigheten skal avgjøre om et overtredelsesgebyr skal ilegges, og når sanksjonen skal utmåles, skal den særlig legge vekt på disse forholdene:\na. overtredelsens grovhet og omfang\nb. om overtrederen kunne forebygget overtredelsen ved retningslinjer, instruksjon, opplæring, kontroll eller andre tiltak\nc. om overtredelsen er gjentatt\nd. om overtrederen har eller kunne oppnådd noen fordel ved overtredelsen\ne. overtrederens økonomiske evne.\nOvertredelsesgebyret tilfaller statskassen.",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "4:20",
      "chapter": "4",
      "section": "20",
      "title": "Straff",
      "content": "Den som forsettlig eller uaktsomt bryter bestemmelser i eller i medhold av denne loven, straffes med bøter hvis forholdet ikke går under en strengere straffebestemmelse.\nDen som uaktsomt eller forsettlig overtrer forbudet i §§ 21 eller 22, straffes med bøter eller fengsel inntil ett år.",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "5:21",
      "chapter": "5",
      "section": "21",
      "title": "Ruspåvirkning mv.",
      "content": "Ingen må føre eller forsøke å føre taubane eller utføre eller forsøke å utføre oppgaver knyttet til sikkerheten ved taubanen:\na. med en alkoholkonsentrasjon i blodet som er større enn 0,2 promille, eller en alkoholmengde i kroppen som kan føre til så stor alkoholkonsentrasjon i blodet,\nb. med en større alkoholkonsentrasjon i utåndingsluft enn 0,1 milligram per liter luft,\nc. under påvirkning av et annet berusende eller bedøvende middel enn alkohol, eller\nd. når sykdom, legemidler, tretthet eller lignende årsak gjør vedkommende uskikket til å utføre tjenesten på betryggende måte.\nOverskrider konsentrasjonen i blodet av annet berusende eller bedøvende middel grenser fastsatt i forskrift gitt med hjemmel i vegtrafikkloven § 22 sjette ledd, eller en mengde slikt middel i kroppen som kan føre til så stor konsentrasjon av slikt middel i blodet, regnes han i alle tilfeller for påvirket etter første ledd bokstav c.\nBruk av legemiddel i tråd med helsekrav og medisinske krav som er fastsatt i eller med hjemmel i vegtrafikkloven, skal ikke medføre at en person regnes som påvirket.\nVillfarelse med hensyn til alkoholkonsentrasjonens størrelse fritar ikke for straff. Det samme gjelder villfarelse med hensyn til størrelsen av konsentrasjonen av andre berusende eller bedøvende midler.\nDen som forbudet i første ledd gjelder for, må ikke nyte alkohol eller ta andre berusende eller bedøvende midler i de første seks timer etter at tjenesten er avsluttet når vedkommende forstår eller må forstå at det kan bli politietterforskning på grunn av utførelsen av tjenesten. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "5:22",
      "chapter": "5",
      "section": "22",
      "title": "Pliktavhold",
      "content": "Personell med oppgaver som kan påvirke sikkerheten på taubanen, må ikke bruke alkohol eller andre berusende eller bedøvende midler i tjenestetiden.\nTjenestetiden omfatter tidsrommet fra den tid da personell i henhold til sine tjenesteplikter påbegynner sitt arbeid, og til det avsluttes. Forbudet gjelder også i et tidsrom av åtte timer før tjenestetiden begynner.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "5:23",
      "chapter": "5",
      "section": "23",
      "title": "Testing av ruspåvirkning",
      "content": "Politiet kan ta alkotest (foreløpig blåseprøve) og foreløpig test av om en person er påvirket av annet berusende eller bedøvende middel når det er grunn til å tro at personen har overtrådt bestemmelsene i § 21 eller § 22, eller personen med eller uten skyld er innblandet i en taubaneulykke eller taubanehendelse eller det blir krevd som ledd i kontroll av taubanevirksomheten.\nDersom testresultatet eller andre forhold gir grunn til å tro at bestemmelsene i § 21 eller § 22 er overtrådt, kan politiet foreta særskilt undersøkelse av om det forekommer tegn eller symptomer på ruspåvirkning, og framstille personen for utåndingsprøve, blodprøve, spyttprøve og klinisk legeundersøkelse for å søke å fastslå påvirkningen. Slik framstilling skal i alminnelighet finne sted når personen nekter å medvirke til alkotest eller foreløpig test av om personen er påvirket av annet berusende eller bedøvende middel. Utåndingsprøve tas av politiet. Blodprøve og spyttprøve kan tas av lege, sykepleier, helsesekretær eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller andre særlige grunner taler for det.",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "6:23 a",
      "chapter": "6",
      "section": "23 a",
      "title": "Undersøkelsesmyndighetens oppgaver og uavhengighet",
      "content": "Departementet fastsetter hvilket organ som skal være undersøkelsesmyndighet etter denne loven.\nUndersøkelsesmyndigheten skal klarlegge hendelsesforløp og årsaksfaktorer, utrede forhold av betydning for å forebygge taubaneulykker og avgi undersøkelsesrapport som nevnt i § 23 m.\nUndersøkelsesmyndigheten skal ikke ta stilling til sivilrettslig eller strafferettslig skyld og ansvar. Undersøkelsen skal foregå uavhengig av annen etterforskning eller undersøkelse som helt eller delvis har slikt formål.\nUndersøkelsesmyndigheten skal hvert år offentliggjøre en rapport om de undersøkelser som er gjennomført året før, inkludert sikkerhetstilrådinger og tiltak som er truffet i samsvar med disse.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23a",
        "source_heading": "§ 23 a."
      }
    },
    {
      "provision_ref": "6:23 b",
      "chapter": "6",
      "section": "23 b",
      "title": "Tilsynsmyndighetens oppgaver",
      "content": "Tilsynsmyndigheten skal vurdere rapportene som undersøkelsesmyndigheten avgir, for å kunne identifisere og iverksette tiltak som kan bedre taubanesikkerheten.\nTilsynsmyndigheten kan gi pålegg om oppfølging av sikkerhetstilrådinger til den som driver taubanevirksomhet etter loven her.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23b",
        "source_heading": "§ 23 b."
      }
    },
    {
      "provision_ref": "6:23 c",
      "chapter": "6",
      "section": "23 c",
      "title": "Undersøkelse av taubaneulykker og alvorlige taubanehendelser",
      "content": "Undersøkelsesmyndigheten undersøker taubaneulykker og alvorlige taubanehendelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23c",
        "source_heading": "§ 23 c."
      }
    },
    {
      "provision_ref": "6:23 d",
      "chapter": "6",
      "section": "23 d",
      "title": "Iverksetting av undersøkelse og undersøkelsens omfang",
      "content": "Når undersøkelsesmyndigheten har mottatt varsel om en taubaneulykke eller alvorlig taubanehendelse etter § 9, skal den straks avgjøre om det er behov for å iverksette umiddelbar undersøkelse. Når undersøkelsesmyndigheten mottar rapport etter § 10, skal den uten ugrunnet opphold avgjøre om og når det skal iverksettes undersøkelse.\nUndersøkelsesmyndigheten avgjør selv omfanget av undersøkelsen og hvordan den skal gjennomføres. Ved avgjørelsen skal undersøkelsesmyndigheten blant annet ta hensyn til hvilken lærdom undersøkelsen forventes å gi med sikte på å forbedre sikkerheten, ulykkens eller hendelsens alvorlighetsgrad, dens innvirkning på taubanesikkerheten generelt og om den inngår i en serie av ulykker eller hendelser.\nUndersøkelsesmyndigheten kan uten hensyn til tidligere avgjørelser beslutte å undersøke forhold ved én eller flere taubaneulykker eller taubanehendelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23d",
        "source_heading": "§ 23 d."
      }
    },
    {
      "provision_ref": "6:23 e",
      "chapter": "6",
      "section": "23 e",
      "title": "Forbud mot å fjerne gjenstander mv. samt behov for å gjenopprette drift",
      "content": "Ingen må fjerne eller røre gjenstander eller spor fra en taubaneulykke uten samtykke fra undersøkelsesmyndigheten og politiet, med mindre det er nødvendig for å redde eller avverge fare for liv eller eiendom eller for å hindre at noe som kan ha betydning for undersøkelsen, ødelegges eller forsvinner.\nUndersøkelsesmyndigheten skal avslutte sine undersøkelser på ulykkesstedet så snart som mulig slik at taubanevirksomheten kan bli i stand til å gjenopprette driften.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23e",
        "source_heading": "§ 23 e."
      }
    },
    {
      "provision_ref": "6:23 f",
      "chapter": "6",
      "section": "23 f",
      "title": "Forklaringsplikt til undersøkelsesmyndigheten mv.",
      "content": "Enhver plikter på forlangende, og uten hensyn til taushetsplikt, å gi undersøkelsesmyndigheten de opplysninger han eller hun sitter inne med om forhold som kan være av betydning for undersøkelsen. Enhver som forklarer seg, har rett til å la seg bistå av advokat eller annen person under forklaringen.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23f",
        "source_heading": "§ 23 f."
      }
    },
    {
      "provision_ref": "6:23 g",
      "chapter": "6",
      "section": "23 g",
      "title": "Tiltak for å fremskaffe opplysninger",
      "content": "Undersøkelsesmyndigheten har rett til å benytte privat grunn og kan kreve å få undersøke og ta i besittelse relevante gjenstander, dokumenter og andre ting i den utstrekning den trenger det for å kunne utøve sitt verv. Herunder skal undersøkelsesmyndigheten ha rett til\n1. å kreve en fullstendig obduksjon av de omkomne og til å få umiddelbar adgang til resultatene av slike undersøkelser eller tester som er tatt, og\n2. å kreve legeundersøkelse av alle personer involvert i ulykken eller hendelsen, eller be om at det utføres tester på prøver som er tatt av slike personer, og ha umiddelbar tilgang til resultatet av slike undersøkelser eller tester.\nOm nødvendig kan undersøkelsesmyndigheten kreve bistand fra politiet.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23g",
        "source_heading": "§ 23 g."
      }
    },
    {
      "provision_ref": "6:23 h",
      "chapter": "6",
      "section": "23 h",
      "title": "Bevissikring",
      "content": "Undersøkelsesmyndigheten kan kreve bevissikring utenfor rettssak etter reglene i tvisteloven § 28-3 tredje ledd og § 28-4. Krav om bevissikring fremmes for den tingrett hvor de som skal avhøres, bor eller oppholder seg eller realbevis skal undersøkes.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23h",
        "source_heading": "§ 23 h."
      }
    },
    {
      "provision_ref": "6:23 i",
      "chapter": "6",
      "section": "23 i",
      "title": "Rettigheter for dem saken angår",
      "content": "Når undersøkelsesmyndigheten iverksetter undersøkelse, skal den så vidt mulig underrette den som driver den aktuelle taubanevirksomheten, ofrene og deres familie, eiere av skadede ting, produsenter, berørte beredskapstjenester, representanter for personalet og for brukerne, samt andre som saken angår, om dette. Slik underretning skal gis så snart som mulig, og skal opplyse om rettighetene etter annet ledd i paragrafen her og etter § 23 n første ledd.\nInnen undersøkelsene avsluttes, skal de som er nevnt i første ledd, gis adgang til å gi opplysninger og fremme sine synspunkter om taubaneulykken eller taubanehendelsen og dens årsaksfaktorer. De skal også underrettes jevnlig om fremdriften av undersøkelsen og gis adgang til å fremme sine synspunkter på undersøkelsen i den grad det er praktisk mulig. Videre bør de også gis adgang til å være til stede under undersøkelsen og ha rett til å gjøre seg kjent med dokumentene, i den utstrekning undersøkelsesmyndigheten finner at dette kan skje uten hinder for undersøkelsen. Tredje punktum gjelder med de begrensninger som følger av taushetsplikten etter § 23 k.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23i",
        "source_heading": "§ 23 i."
      }
    },
    {
      "provision_ref": "6:23 j",
      "chapter": "6",
      "section": "23 j",
      "title": "Bruk av data fra overvåkings- og registreringssystemer",
      "content": "Undersøkelsesmyndigheten skal ha tilgang til alle data fra overvåkings- og registreringssystemer virksomheten har i forbindelse med driften, men har ikke anledning til å utlevere slikt materiale til andre. Opplysninger fra overvåkings- og registreringssystemer kan likevel utleveres til bruk som bevis i en straffesak eller sivil sak for domstolene etter rettens kjennelse. Retten kan bare godkjenne utlevering etter annet punktum dersom behovet for utlevering i den konkrete saken veier tyngre enn faren for at man ved slik utlevering vanskeliggjør undersøkelsesmyndighetens arbeid med den aktuelle saken eller fremtidige nasjonale eller internasjonale undersøkelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23j",
        "source_heading": "§ 23 j."
      }
    },
    {
      "provision_ref": "6:23 k",
      "chapter": "6",
      "section": "23 k",
      "title": "Undersøkelsesmyndighetens taushetsplikt",
      "content": "Enhver som utfører tjeneste eller arbeid for undersøkelsesmyndigheten har taushetsplikt etter forvaltningsloven.\nPersoner som nevnt i første ledd har også taushetsplikt for alle opplysninger undersøkelsesmyndigheten mottar, får utarbeidet eller selv utarbeider som ledd i undersøkelse av en taubaneulykke eller alvorlig taubanehendelse.\nTaushetsplikten etter første og annet ledd er likevel ikke til hinder for\n1. at opplysninger gjengis i en undersøkelsesrapport som nevnt i § 23 m dersom det er nødvendig for å gi en tilstrekkelig redegjørelse for årsakene til en taubaneulykke eller en alvorlig taubanehendelse med det formålet og innenfor de rammene som følger av § 23 a annet og tredje ledd. Rapporten skal ikke gjengi\na. opplysninger som avslører identiteten til personer som har avgitt forklaring etter § 23 f,\nb. opplysninger av særlig følsom eller privat art, herunder detaljerte opplysninger om en persons helse,\nc. opplysninger som innebærer å ta stilling til noens strafferettslige eller sivilrettslige skyld eller ansvar, eller\nd. opplysninger som innebærer å ta stilling til om en person tilfredsstiller regelbestemte krav til å inneha en tillatelse som er relevant for undersøkelsen.\nUnntakene i bokstav b til d gjelder selv om personen er anonymisert.\n2. at opplysninger gis til tilsynsmyndigheten fordi det ellers vil være en vesentlig og nærliggende risiko for tap av liv eller skade på person som følge av at personell med oppgaver som kan påvirke sikkerheten på taubanen, har opptrådt på en måte som tilsier at vedkommende er klart uskikket til å inneha oppgaven\n3. at opplysninger gjøres kjent for dem som de direkte gjelder, eller for andre i den utstrekning undersøkelsesmyndigheten selv og andre som har krav på taushet samtykker\n4. at opplysningene deles med andre som arbeider for undersøkelsesmyndigheten med den aktuelle undersøkelsen\n5. at opplysningene bringes videre i statistisk form\n6. at opplysningene bringes videre når ingen berettiget interesse tilsier at de holdes hemmelig, for eksempel når de er alminnelig kjent eller alminnelig tilgjengelig andre steder\n7. at opplysninger gis videre til utenlandsk og internasjonal myndighet og organisasjon når dette følger av internasjonale avtaler Norge har inngått.\nTaushetsplikten etter første og annet ledd er heller ikke til hinder for at det offentliggjøres opplysninger i dokumenter som undersøkelsesmyndigheten ikke selv har utarbeidet eller fått utarbeidet. Dette gjelder likevel ikke opplysninger som nevnt i tredje ledd nr. 1 bokstav a til d, opplysninger som er taushetspliktige etter forvaltningsloven § 13, og opplysninger som i utgangspunktet er omfattet av en strengere taushetspliktbestemmelse i særlov enn den som følger av tredje ledd nr. 1 bokstav a til d, eller forvaltningsloven § 13. Opplysningene kan heller ikke offentliggjøres etter første punktum dersom undersøkelsesmyndigheten mener at offentliggjøring kan bli brukt av andre til å vurdere sivilrettslig eller strafferettslig skyld eller ansvar eller dersom undersøkelsesmyndigheten har fått tilgang til dokumentet i tilknytning til forklaring som nevnt i § 23 f, og undersøkelsesmyndigheten anser opplysninger i dokumentet som en del av forklaringen.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23k",
        "source_heading": "§ 23 k."
      }
    },
    {
      "provision_ref": "6:23 l",
      "chapter": "6",
      "section": "23 l",
      "title": "Informasjon til tilsynsmyndigheten",
      "content": "Undersøkelsesmyndigheten skal fortløpende holde tilsynsmyndigheten underrettet om forhold som avdekkes i løpet av undersøkelsen, og sine egne foreløpige vurderinger av disse, i den grad dette anses nødvendig for taubanesikkerheten.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23l",
        "source_heading": "§ 23 l."
      }
    },
    {
      "provision_ref": "6:23 m",
      "chapter": "6",
      "section": "23 m",
      "title": "Undersøkelsesrapport",
      "content": "Når undersøkelsesmyndigheten har undersøkt en taubaneulykke eller alvorlige taubanehendelser, skal den utarbeide en rapport som redegjør for hendelsesforløpet og inneholder undersøkelsesmyndighetens uttalelse om årsaksforholdene. Rapporten skal opplyse om formålet med undersøkelsen, jf. § 23 a. Rapporten skal også så langt det er formålstjenlig, inneholde undersøkelsesmyndighetens eventuelle tilrådinger om tiltak som bør treffes eller vurderes for å hindre lignende ulykker eller alvorlige hendelser i fremtiden.\nRapporten skal ikke inneholde referanser til enkeltpersoners navn eller adresse. Undersøkelsesmyndighetens avgjørelse etter denne paragrafen kan ikke påklages.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23m",
        "source_heading": "§ 23 m."
      }
    },
    {
      "provision_ref": "6:23 n",
      "chapter": "6",
      "section": "23 n",
      "title": "Behandling av utkast til undersøkelsesrapport",
      "content": "Før undersøkelsesmyndigheten sluttbehandler rapporten, skal et utkast til rapport etter anmodning forelegges for personer som nevnt i § 23 i første ledd, med en rimelig frist for vedkommende til å gi uttalelse, med mindre særlige forhold tilsier at dette ikke gjøres. Tilsynsmyndigheten skal forelegges utkastet til rapport, med rimelig frist til å uttale seg. Plikten til foreleggelse etter første punktum gjelder bare de delene av utkastet til rapport som vedkommende på grunn av sin tilknytning til saken eller undersøkelsen har særlige forutsetninger for å uttale seg om.\nUndersøkelsesmyndighetens avgjørelse etter denne paragrafen kan ikke påklages.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23n",
        "source_heading": "§ 23 n."
      }
    },
    {
      "provision_ref": "6:23 o",
      "chapter": "6",
      "section": "23 o",
      "title": "Unntatt dokumentoffentlighet for utkast til undersøkelsesrapport",
      "content": "Undersøkelsesmyndighetens utkast til rapport er ikke offentlig etter offentleglova.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23o",
        "source_heading": "§ 23 o."
      }
    },
    {
      "provision_ref": "6:23 p",
      "chapter": "6",
      "section": "23 p",
      "title": "Forbud mot bruk som bevis i straffesak",
      "content": "Opplysninger undersøkelsesmyndigheten mottar etter §§ 10 og 23 f kan ikke brukes som bevis i en senere straffesak mot den som har gitt opplysningene. Det samme gjelder alle opplysninger som er mottatt med hjemmel i lov om elektronisk kommunikasjon § 2-9.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23p",
        "source_heading": "§ 23 p."
      }
    },
    {
      "provision_ref": "7:24",
      "chapter": "7",
      "section": "24",
      "title": "Gebyr og avgift",
      "content": "Departementet kan kreve gebyrer for å behandle søknader om å få eller opprettholde tillatelser o.l. i eller i medhold av loven og for tilsyn som gjennomføres for å sikre at loven eller vedtak i medhold av loven blir fulgt. Gebyrene settes slik at de samlet ikke overstiger tilsynsmyndighetens kostnader med saksbehandlingen eller tilsynet.\nDepartementet kan kreve gebyr som skal dekke kostnader knyttet til godkjenning av virksomheter etter § 4 andre ledd bokstav d) og godkjenning eller sertifisering av personell etter § 4 andre ledd bokstav e).\nGebyret er tvangsgrunnlag for utlegg.\nDepartementet kan fastsette en generell sektoravgift som skal dekke tilsynskostnadene til tilsynsmyndigheten dersom det ikke anses hensiktsmessig å pålegge den enkelte taubanevirksomhet gebyr direkte.",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "7:25",
      "chapter": "7",
      "section": "25",
      "title": "Transportvilkår for rutegående taubane, tilbakehold mv.",
      "content": "Reglene i jernbaneloven §§ 7 og 7 a gjelder på samme måte for taubaner som driver ordinær persontransport, og som inngår i kollektivtransporttilbudet i et fylke.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "7:26",
      "chapter": "7",
      "section": "26",
      "title": "Krav til naboeiendommer",
      "content": "Det er forbudt å oppføre en bygning eller annen installasjon, plante, grave ut eller fylle opp innenfor 20 meter regnet fra taubanens midtlinje. Dette gjelder ikke om det foreligger en avtale med taubanevirksomheten eller annet følger av reguleringsplanen.\nTaubanevirksomheten kan pålegge eieren av eller rettighetshaveren til en naboeiendom å fjerne trær og annen vegetasjon innenfor 20-metersgrensen etter første ledd dersom hensynet til taubanens eller omgivelsenes sikkerhet krever det. Hvis pålegget ikke følges, kan taubanevirksomheten selv fjerne vegetasjonen.\nEieren eller rettighetshaveren har krav på vederlag etter skjønn for skader og ulemper som følger av tiltakene i andre ledd, og for eventuelle utgifter knyttet til dette.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "7:27",
      "chapter": "7",
      "section": "27",
      "title": "Fjerning av taubane",
      "content": "Taubaner som ikke lenger er i drift, skal fjernes.\nTaubanevirksomheten som har eller hadde den siste driftstillatelsen for taubanen, er sammen med eieren solidarisk ansvarlig for fjerningen.\nDepartementet kan fjerne taubanen for taubanevirksomhetens eller eierens regning og risiko hvis den ikke er fjernet innen en fastsatt frist. Utgiftene til fjerning er tvangsgrunnlag for utlegg.",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "7:28",
      "chapter": "7",
      "section": "28",
      "title": "Ekspropriasjon",
      "content": "Departementet kan gi tillatelse til ekspropriasjon av nødvendig grunn og rettigheter for anleggelse av taubane.\nVed ekspropriasjon av nødvendig grunn og rettigheter for anleggelse av taubane gjelder reglene i lov 23. oktober 1959 nr. 3 om oreigning av fast eiendom og lov 6. april 1984 nr. 17 om vederlag ved oreigning av fast eiendom.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "7:29",
      "chapter": "7",
      "section": "29",
      "title": "Forbud mot sanksjoner fra arbeidsgiver",
      "content": "En arbeidstaker som avgir rapport etter § 10 eller forklaring etter § 23 f, skal ikke som følge av dette utsettes for noen form for sanksjoner fra arbeidsgiverens side. Første punktum gjelder ikke tiltak som arbeidsgiveren iverksetter med hovedformål å forbedre arbeidstakerens kvalifikasjoner.\nFørste ledd gjelder ikke dersom de mottatte opplysningene viser at arbeidstakeren ikke oppfyller helsemessige krav til å inneha sin stilling, eller at arbeidstakeren selv har opptrådt grovt uaktsomt i forbindelse med den rapporterte ulykken eller hendelsen. Første ledd gjelder heller ikke omstendigheter knyttet til arbeidstakeren eller dennes handlinger og unnlatelser som er blitt kjent på annen måte enn gjennom arbeidstakerens rapportering eller forklaring som nevnt i første ledd.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "8:30",
      "chapter": "8",
      "section": "30",
      "title": "Ikrafttredelse",
      "content": "Loven gjelder fra det tidspunktet​1 Kongen bestemmer.\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 29).\n1 Fra 1 juli 2017 iflg. res. 22 mai 2017 nr. 617.",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "8:31",
      "chapter": "8",
      "section": "31",
      "title": "Opphevelse og endringer i andre lover",
      "content": "Fra det tidspunktet loven trer i kraft, oppheves lov 14. juni 1912 nr. 1 om taugbaner og løipestrenger.\n– – –\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 30).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "8:32",
      "chapter": "8",
      "section": "32",
      "title": "Overgangsbestemmelser",
      "content": "Forskrifter og vedtak gitt i medhold av bestemmelser i lov 14. juni 1912 nr. 1 om taugbaner og løipestrenger gjelder i den utstrekning de ikke strider mot loven her eller forskrifter fastsatt med hjemmel i lov.\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 31).",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "title": "Lovens formål",
      "content": "Loven skal sikre at taubaner blir anlagt, bygget, drevet, vedlikeholdt og fjernet slik at taubaner ikke fører til skade på person, eiendom eller miljø. Loven skal legge til rette for en stadig forbedring av sikkerheten og forebygging av taubaneulykker gjennom systematisk, risikobasert sikkerhetsarbeid, herunder undersøkelser av taubaneulykker og taubanehendelser.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "title": "Virkeområde",
      "content": "Loven gjelder for taubaner og all aktivitet knyttet til taubanevirksomhet.\nLoven gjelder for Svalbard og Jan Mayen med mindre Kongen bestemmer noe annet.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "title": "Definisjoner",
      "content": "I denne loven menes med\na. taubane: anlegg konstruert, produsert, montert og tatt i bruk for å transportere personer eller gods i vogner eller med trekkinnretninger som bæres av eller beveges med tau som er plassert i eller langs en trasé\nb. taubanevirksomhet: foretak, enkeltpersonforetak eller forvaltningsorgan som har driftstillatelse for én eller flere taubaner\nc. taubaneulykke: uønsket eller plutselig hendelse eller en bestemt rekke slike hendelser på taubane som fører til død eller alvorlig personskade, betydelige materielle skader på eiendom eller på miljø, og andre lignende ulykker\nd. alvorlig taubanehendelse: uønsket hendelse på taubane som under andre omstendigheter kunne ha ført til en taubaneulykke\ne. taubanehendelse: enhver annen uønsket hendelse enn en ulykke på taubane, som har sammenheng med driften, og som innvirker på driftssikkerheten.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "title": "Myndighet etter loven",
      "content": "Departementet er myndighet etter denne loven.\nDepartementet kan gi forskrifter om:\na. bestemmelser om definisjon av taubane og taubanevirksomhet, samt helt eller delvis unntak fra loven\nb. saksbehandlingsregler til driftstillatelse, herunder om saksbehandlingsfrist og rettsvirkninger av fristoverskridelse, om vilkår for utstedelse og tilbakekall av driftstillatelse, samt om fjerning av taubane\nc. tekniske og driftsmessige krav, inkludert krav til bemanning, redningsberedskap, magnetinduktiv prøving, sikkerhetsstyringssystem og erstatnings- og forsikringsplikt\nd. godkjenning eller akkreditering av virksomhet som skal utføre oppgaver av sikkerhetsmessig betydning, samt bruk av slik virksomhet\ne. godkjenning eller sertifisering av personell som skal utføre oppgaver av sikkerhetsmessig betydning, samt bruk av slikt personell\nf. universell utforming av byggverk, innretninger og billettsystemer\ng. plikt til varsling, rapportering og taushetsplikt, herunder hvilke opplysninger som skal inngå i varslings- og rapporteringsplikten, samt hvordan og til hvem dette skal skje\nh. behandling av personopplysninger\ni. tvangsmulkt og overtredelsesgebyr, inkludert hvordan den skal fastsettes, beregnes og frafalles\nj. hvem som omfattes av forbudet mot ruspåvirkning og av påbudet om pliktmessig avhold, samt om testing av ruspåvirkning\nk. gebyr, årsgebyr og sektoravgift\nl. krav til naboeiendommer\nm. gjennomføring av EØS-avtalen på taubaneområdet\nn. undersøkelsesmyndighetens oppgaver og kompetanse, inkludert varsling og rapportering til og fra undersøkelsesmyndigheten, og om samarbeid og utveksling av opplysninger med andre land og internasjonale organisasjoner i den grad det følger av internasjonale avtaler som Norge har inngått.\nDepartementets myndighet etter første ledd kan delegeres til privat institusjon.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "2:5",
      "chapter": "2",
      "section": "5",
      "title": "Taubanevirksomhetens plikter",
      "content": "Taubanevirksomheten skal drive taubanen på en sikker måte og sikre at vilkårene som er satt for taubanen i eller i medhold av denne loven, er oppfylt.\nTaubanevirksomheten skal stanse driften om hensynet til sikkerheten tilsier det.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "2:6",
      "chapter": "2",
      "section": "6",
      "title": "Krav om driftstillatelse",
      "content": "En taubane skal ikke tas i bruk før departementet har gitt driftstillatelse.\nFor søknad om driftstillatelse etter denne loven skal saksbehandlingsfrist være fire uker. Tjenesteloven § 11 andre ledd gjelder ikke for driftstillatelser etter denne loven.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "2:7",
      "chapter": "2",
      "section": "7",
      "title": "Plikt til sikkerhetsstyringssystem (internkontrollsystem)",
      "content": "Taubanevirksomheten skal etablere et system for å sikre og dokumentere at kravene i eller i medhold av denne loven er oppfylt.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "title": "Erstatnings- og forsikringsplikt",
      "content": "Taubanevirksomheten er uansett skyld ansvarlig for skade forårsaket av taubanen.\nTaubanevirksomheten skal ha forsikring og sikkerhetsstillelse for erstatningsansvar som kan oppstå på grunn av virksomheten. Manglende sikkerhetsstillelse medfører tilbakekall av driftstillatelsen.\nForsikringsselskapet hvor taubanen er forsikret, skal varsle tilsynsmyndigheten om bortfall av sikkerhetsstillelsen.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "3:9",
      "chapter": "3",
      "section": "9",
      "title": "Varslingsplikt",
      "content": "Taubanevirksomheten skal straks varsle politiet og undersøkelsesmyndigheten om taubaneulykke eller alvorlig taubanehendelse.\nUndersøkelsesmyndigheten skal varsle tilsynsmyndigheten om taubaneulykke eller alvorlig taubanehendelse.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "title": "Rapporteringsplikt",
      "content": "Taubanevirksomheten skal rapportere opplysninger om taubaneulykker, alvorlige taubanehendelser og taubanehendelser til tilsynsmyndigheten og undersøkelsesmyndigheten.\nTaubaneulykker og alvorlige taubanehendelser skal rapporteres skriftlig til tilsynsmyndigheten og undersøkelsesmyndigheten så snart som mulig og senest innen 72 timer. Rapportering skal skje på skjema fastsatt av tilsynsmyndigheten og undersøkelsesmyndigheten i fellesskap.\nTaubanehendelser skal rapporteres til tilsynsmyndigheten innen åtte dager. Rapportering skal skje på skjema fastsatt av tilsynsmyndigheten.\nRapportering kan skje elektronisk.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "title": "Taushetsplikt",
      "content": "Enhver som utfører arbeid eller tjeneste for tilsynsmyndigheten, har taushetsplikt etter forvaltningsloven om det de får kjennskap til under utføring av arbeidet eller tjenesten. Forvaltningsloven § 13 b første ledd nr. 6 gjelder likevel ikke.\nPersoner som nevnt i første ledd har i tillegg taushetsplikt om alle opplysninger som er innrapportert etter § 10, og om opplysninger som er fremkommet under forklaring for undersøkelsesmyndigheten etter § 23 f og § 23 k så langt det passer. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en taubaneulykke eller taubanehendelse.\nTaushetsplikt etter første og andre ledd er ikke til hinder for at opplysningene bringes videre i den grad den som har krav på taushet samtykker, eller dersom opplysningene har statistisk form eller er alminnelig tilgjengelig andre steder.\nOpplysninger som er taushetsbelagt etter andre ledd, kan gis videre til utenlandske og internasjonale myndigheter og organisasjoner når dette følger av internasjonale avtaler som Norge har inngått.\nOpplysninger som tilsynsmyndigheten mottar i medhold av § 10, kan ikke brukes som bevis i en senere straffesak mot den som har gitt opplysningene.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:11 a",
      "chapter": "3",
      "section": "11 a",
      "title": "Taushetsplikt for virksomhetens personell",
      "content": "Enhver som utfører tjeneste eller arbeid for den som driver taubanevirksomhet, har taushetsplikt som nevnt i forvaltningsloven §§ 13 flg. om det de får kjennskap til i forbindelse med undersøkelser og rapportering av ulykker og hendelser etter loven her.\nPersoner som nevnt i første ledd har i tillegg taushetsplikt om alle opplysninger som er innrapportert etter § 10, og om opplysninger som er fremkommet under forklaring for undersøkelsesmyndigheten etter § 23 f og § 23 k. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en taubaneulykke eller taubanehendelse.\nTaushetsplikt som nevnt i annet ledd er ikke til hinder for at opplysningene bringes videre i den grad den som har krav på taushet samtykker, forutsatt at opplysningene har statistisk form eller de er alminnelig tilgjengelig andre steder.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_11a",
        "source_heading": "§ 11 a."
      }
    },
    {
      "provision_ref": "4:12",
      "chapter": "4",
      "section": "12",
      "title": "Tilsynsmyndighet",
      "content": "Departementet, eller den departementet delegerer oppgaven til, skal føre tilsyn med at loven med tilhørende forskrifter overholdes (tilsynsmyndigheten).",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "4:13",
      "chapter": "4",
      "section": "13",
      "title": "Tilsynsmyndighetens adgang til virksomheten",
      "content": "Tilsynsmyndigheten skal til enhver tid ha uhindret adgang til ethvert sted som omfattes av loven. En representant for taubanevirksomheten har rett til, og kan pålegges, å være til stede under tilsynet. Tilsynsmyndigheten kan likevel bestemme at representanter for taubanevirksomheten ikke skal være til stede ved intervjuer av arbeidstakere hvis tilstedeværelsen ikke kan skje uten vesentlig ulempe, eller hvis formålet med tilsynet kan settes i fare.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "4:14",
      "chapter": "4",
      "section": "14",
      "title": "Opplysningsplikt",
      "content": "Enhver som er underlagt tilsyn, skal uten hinder av taushetsplikt legge frem opplysninger som tilsynsmyndigheten mener er nødvendige for å kunne utføre tilsynet. Tilsynsmyndigheten kan bestemme i hvilken form opplysningene skal gis.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "4:15",
      "chapter": "4",
      "section": "15",
      "title": "Pålegg om korrigerende tiltak",
      "content": "Ved forhold i strid med bestemmelser gitt i eller i medhold av denne loven, kan tilsynet gi pålegg om korrigerende tiltak. Ved utferdigelsen av pålegg skal det settes en frist for oppfyllelse. Samtidig med utferdigelsen av pålegg kan det fastsettes tvangsmulkt.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "4:16",
      "chapter": "4",
      "section": "16",
      "title": "Pålegg om øyeblikkelig stans eller opphør av bruk",
      "content": "Tilsynsmyndigheten kan pålegge øyeblikkelig stans av driften helt eller delvis eller opphør av bruk med øyeblikkelig virkning dersom det avdekkes forhold som kan medføre fare for helse, miljø eller sikkerhet. Slikt pålegg kan gis uten forhåndsvarsel. Om nødvendig kan tilsynsmyndigheten kreve bistand av politiet for gjennomføring av pålegg om stans eller opphør av bruk.",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "4:17",
      "chapter": "4",
      "section": "17",
      "title": "Tilbakekall av driftstillatelse",
      "content": "Tilsynsmyndigheten kan trekke tilbake driftstillatelse ved brudd på vilkår eller krav som er satt for taubanen.\nTilsynsmyndigheten skal trekke tilbake driftstillatelsen dersom taubanevirksomheten går konkurs.\nTilbakekall av driftstillatelse gjelder inntil taubanevirksomheten ved ny søknad kan dokumentere at det forhold som forårsaket tilbakekallet, er rettet og vilkårene for driftstillatelse for øvrig er oppfylt.",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "4:18",
      "chapter": "4",
      "section": "18",
      "title": "Tvangsmulkt",
      "content": "Tilsynsmyndigheten kan fastsette en tvangsmulkt dersom et pålegg ikke er oppfylt innen den fastsatte fristen. Tvangsmulkten kan varsles i pålegget. Tvangsmulkten starter når den fastsatte fristen er utløpt, og løper fram til pålegget er oppfylt.\nTvangsmulktens størrelse skal beregnes ut fra hvor viktig det er at pålegget blir gjennomført, og hvilke kostnader det vil ha.\nTvangsmulkt påløper ikke dersom etterlevelse blir umulig og årsaken til dette ikke ligger hos den ansvarlige.\nTilsynsmyndigheten kan i særlige tilfeller redusere eller frafalle påløpt tvangsmulkt.\nTvangsmulkt er tvangsgrunnlag for utlegg.",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    },
    {
      "provision_ref": "4:19",
      "chapter": "4",
      "section": "19",
      "title": "Overtredelsesgebyr",
      "content": "Tilsynsmyndigheten kan ilegge overtredelsesgebyr til en virksomhet som overtrer bestemmelser gitt i eller i medhold av denne loven.\nNår tilsynsmyndigheten skal avgjøre om et overtredelsesgebyr skal ilegges, og når sanksjonen skal utmåles, skal den særlig legge vekt på disse forholdene:\na. overtredelsens grovhet og omfang\nb. om overtrederen kunne forebygget overtredelsen ved retningslinjer, instruksjon, opplæring, kontroll eller andre tiltak\nc. om overtredelsen er gjentatt\nd. om overtrederen har eller kunne oppnådd noen fordel ved overtredelsen\ne. overtrederens økonomiske evne.\nOvertredelsesgebyret tilfaller statskassen.",
      "metadata": {
        "source": "lovdata",
        "source_node_id": "PARAGRAF_19",
        "source_heading": "§ 19."
      }
    },
    {
      "provision_ref": "4:20",
      "chapter": "4",
      "section": "20",
      "title": "Straff",
      "content": "Den som forsettlig eller uaktsomt bryter bestemmelser i eller i medhold av denne loven, straffes med bøter hvis forholdet ikke går under en strengere straffebestemmelse.\nDen som uaktsomt eller forsettlig overtrer forbudet i §§ 21 eller 22, straffes med bøter eller fengsel inntil ett år.",
      "metadata": {
        "source": "lovdata",
        "source_node_id": "PARAGRAF_20",
        "source_heading": "§ 20."
      }
    },
    {
      "provision_ref": "5:21",
      "chapter": "5",
      "section": "21",
      "title": "Ruspåvirkning mv.",
      "content": "Ingen må føre eller forsøke å føre taubane eller utføre eller forsøke å utføre oppgaver knyttet til sikkerheten ved taubanen:\na. med en alkoholkonsentrasjon i blodet som er større enn 0,2 promille, eller en alkoholmengde i kroppen som kan føre til så stor alkoholkonsentrasjon i blodet,\nb. med en større alkoholkonsentrasjon i utåndingsluft enn 0,1 milligram per liter luft,\nc. under påvirkning av et annet berusende eller bedøvende middel enn alkohol, eller\nd. når sykdom, legemidler, tretthet eller lignende årsak gjør vedkommende uskikket til å utføre tjenesten på betryggende måte.\nOverskrider konsentrasjonen i blodet av annet berusende eller bedøvende middel grenser fastsatt i forskrift gitt med hjemmel i vegtrafikkloven § 22 sjette ledd, eller en mengde slikt middel i kroppen som kan føre til så stor konsentrasjon av slikt middel i blodet, regnes han i alle tilfeller for påvirket etter første ledd bokstav c.\nBruk av legemiddel i tråd med helsekrav og medisinske krav som er fastsatt i eller med hjemmel i vegtrafikkloven, skal ikke medføre at en person regnes som påvirket.\nVillfarelse med hensyn til alkoholkonsentrasjonens størrelse fritar ikke for straff. Det samme gjelder villfarelse med hensyn til størrelsen av konsentrasjonen av andre berusende eller bedøvende midler.\nDen som forbudet i første ledd gjelder for, må ikke nyte alkohol eller ta andre berusende eller bedøvende midler i de første seks timer etter at tjenesten er avsluttet når vedkommende forstår eller må forstå at det kan bli politietterforskning på grunn av utførelsen av tjenesten. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.",
      "metadata": {
        "source": "lovdata",
        "source_node_id": "PARAGRAF_21",
        "source_heading": "§ 21."
      }
    },
    {
      "provision_ref": "5:22",
      "chapter": "5",
      "section": "22",
      "title": "Pliktavhold",
      "content": "Personell med oppgaver som kan påvirke sikkerheten på taubanen, må ikke bruke alkohol eller andre berusende eller bedøvende midler i tjenestetiden.\nTjenestetiden omfatter tidsrommet fra den tid da personell i henhold til sine tjenesteplikter påbegynner sitt arbeid, og til det avsluttes. Forbudet gjelder også i et tidsrom av åtte timer før tjenestetiden begynner.",
      "metadata": {
        "source": "lovdata",
        "source_node_id": "PARAGRAF_22",
        "source_heading": "§ 22."
      }
    },
    {
      "provision_ref": "5:23",
      "chapter": "5",
      "section": "23",
      "title": "Testing av ruspåvirkning",
      "content": "Politiet kan ta alkotest (foreløpig blåseprøve) og foreløpig test av om en person er påvirket av annet berusende eller bedøvende middel når det er grunn til å tro at personen har overtrådt bestemmelsene i § 21 eller § 22, eller personen med eller uten skyld er innblandet i en taubaneulykke eller taubanehendelse eller det blir krevd som ledd i kontroll av taubanevirksomheten.\nDersom testresultatet eller andre forhold gir grunn til å tro at bestemmelsene i § 21 eller § 22 er overtrådt, kan politiet foreta særskilt undersøkelse av om det forekommer tegn eller symptomer på ruspåvirkning, og framstille personen for utåndingsprøve, blodprøve, spyttprøve og klinisk legeundersøkelse for å søke å fastslå påvirkningen. Slik framstilling skal i alminnelighet finne sted når personen nekter å medvirke til alkotest eller foreløpig test av om personen er påvirket av annet berusende eller bedøvende middel. Utåndingsprøve tas av politiet. Blodprøve og spyttprøve kan tas av lege, sykepleier, helsesekretær eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller andre særlige grunner taler for det.",
      "metadata": {
        "source": "lovdata",
        "source_node_id": "PARAGRAF_23",
        "source_heading": "§ 23."
      }
    },
    {
      "provision_ref": "6:23 a",
      "chapter": "6",
      "section": "23 a",
      "title": "Undersøkelsesmyndighetens oppgaver og uavhengighet",
      "content": "Departementet fastsetter hvilket organ som skal være undersøkelsesmyndighet etter denne loven.\nUndersøkelsesmyndigheten skal klarlegge hendelsesforløp og årsaksfaktorer, utrede forhold av betydning for å forebygge taubaneulykker og avgi undersøkelsesrapport som nevnt i § 23 m.\nUndersøkelsesmyndigheten skal ikke ta stilling til sivilrettslig eller strafferettslig skyld og ansvar. Undersøkelsen skal foregå uavhengig av annen etterforskning eller undersøkelse som helt eller delvis har slikt formål.\nUndersøkelsesmyndigheten skal hvert år offentliggjøre en rapport om de undersøkelser som er gjennomført året før, inkludert sikkerhetstilrådinger og tiltak som er truffet i samsvar med disse.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23a",
        "source_heading": "§ 23 a."
      }
    },
    {
      "provision_ref": "6:23 b",
      "chapter": "6",
      "section": "23 b",
      "title": "Tilsynsmyndighetens oppgaver",
      "content": "Tilsynsmyndigheten skal vurdere rapportene som undersøkelsesmyndigheten avgir, for å kunne identifisere og iverksette tiltak som kan bedre taubanesikkerheten.\nTilsynsmyndigheten kan gi pålegg om oppfølging av sikkerhetstilrådinger til den som driver taubanevirksomhet etter loven her.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23b",
        "source_heading": "§ 23 b."
      }
    },
    {
      "provision_ref": "6:23 c",
      "chapter": "6",
      "section": "23 c",
      "title": "Undersøkelse av taubaneulykker og alvorlige taubanehendelser",
      "content": "Undersøkelsesmyndigheten undersøker taubaneulykker og alvorlige taubanehendelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23c",
        "source_heading": "§ 23 c."
      }
    },
    {
      "provision_ref": "6:23 d",
      "chapter": "6",
      "section": "23 d",
      "title": "Iverksetting av undersøkelse og undersøkelsens omfang",
      "content": "Når undersøkelsesmyndigheten har mottatt varsel om en taubaneulykke eller alvorlig taubanehendelse etter § 9, skal den straks avgjøre om det er behov for å iverksette umiddelbar undersøkelse. Når undersøkelsesmyndigheten mottar rapport etter § 10, skal den uten ugrunnet opphold avgjøre om og når det skal iverksettes undersøkelse.\nUndersøkelsesmyndigheten avgjør selv omfanget av undersøkelsen og hvordan den skal gjennomføres. Ved avgjørelsen skal undersøkelsesmyndigheten blant annet ta hensyn til hvilken lærdom undersøkelsen forventes å gi med sikte på å forbedre sikkerheten, ulykkens eller hendelsens alvorlighetsgrad, dens innvirkning på taubanesikkerheten generelt og om den inngår i en serie av ulykker eller hendelser.\nUndersøkelsesmyndigheten kan uten hensyn til tidligere avgjørelser beslutte å undersøke forhold ved én eller flere taubaneulykker eller taubanehendelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23d",
        "source_heading": "§ 23 d."
      }
    },
    {
      "provision_ref": "6:23 e",
      "chapter": "6",
      "section": "23 e",
      "title": "Forbud mot å fjerne gjenstander mv. samt behov for å gjenopprette drift",
      "content": "Ingen må fjerne eller røre gjenstander eller spor fra en taubaneulykke uten samtykke fra undersøkelsesmyndigheten og politiet, med mindre det er nødvendig for å redde eller avverge fare for liv eller eiendom eller for å hindre at noe som kan ha betydning for undersøkelsen, ødelegges eller forsvinner.\nUndersøkelsesmyndigheten skal avslutte sine undersøkelser på ulykkesstedet så snart som mulig slik at taubanevirksomheten kan bli i stand til å gjenopprette driften.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23e",
        "source_heading": "§ 23 e."
      }
    },
    {
      "provision_ref": "6:23 f",
      "chapter": "6",
      "section": "23 f",
      "title": "Forklaringsplikt til undersøkelsesmyndigheten mv.",
      "content": "Enhver plikter på forlangende, og uten hensyn til taushetsplikt, å gi undersøkelsesmyndigheten de opplysninger han eller hun sitter inne med om forhold som kan være av betydning for undersøkelsen. Enhver som forklarer seg, har rett til å la seg bistå av advokat eller annen person under forklaringen.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23f",
        "source_heading": "§ 23 f."
      }
    },
    {
      "provision_ref": "6:23 g",
      "chapter": "6",
      "section": "23 g",
      "title": "Tiltak for å fremskaffe opplysninger",
      "content": "Undersøkelsesmyndigheten har rett til å benytte privat grunn og kan kreve å få undersøke og ta i besittelse relevante gjenstander, dokumenter og andre ting i den utstrekning den trenger det for å kunne utøve sitt verv. Herunder skal undersøkelsesmyndigheten ha rett til\n1. å kreve en fullstendig obduksjon av de omkomne og til å få umiddelbar adgang til resultatene av slike undersøkelser eller tester som er tatt, og\n2. å kreve legeundersøkelse av alle personer involvert i ulykken eller hendelsen, eller be om at det utføres tester på prøver som er tatt av slike personer, og ha umiddelbar tilgang til resultatet av slike undersøkelser eller tester.\nOm nødvendig kan undersøkelsesmyndigheten kreve bistand fra politiet.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23g",
        "source_heading": "§ 23 g."
      }
    },
    {
      "provision_ref": "6:23 h",
      "chapter": "6",
      "section": "23 h",
      "title": "Bevissikring",
      "content": "Undersøkelsesmyndigheten kan kreve bevissikring utenfor rettssak etter reglene i tvisteloven § 28-3 tredje ledd og § 28-4. Krav om bevissikring fremmes for den tingrett hvor de som skal avhøres, bor eller oppholder seg eller realbevis skal undersøkes.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23h",
        "source_heading": "§ 23 h."
      }
    },
    {
      "provision_ref": "6:23 i",
      "chapter": "6",
      "section": "23 i",
      "title": "Rettigheter for dem saken angår",
      "content": "Når undersøkelsesmyndigheten iverksetter undersøkelse, skal den så vidt mulig underrette den som driver den aktuelle taubanevirksomheten, ofrene og deres familie, eiere av skadede ting, produsenter, berørte beredskapstjenester, representanter for personalet og for brukerne, samt andre som saken angår, om dette. Slik underretning skal gis så snart som mulig, og skal opplyse om rettighetene etter annet ledd i paragrafen her og etter § 23 n første ledd.\nInnen undersøkelsene avsluttes, skal de som er nevnt i første ledd, gis adgang til å gi opplysninger og fremme sine synspunkter om taubaneulykken eller taubanehendelsen og dens årsaksfaktorer. De skal også underrettes jevnlig om fremdriften av undersøkelsen og gis adgang til å fremme sine synspunkter på undersøkelsen i den grad det er praktisk mulig. Videre bør de også gis adgang til å være til stede under undersøkelsen og ha rett til å gjøre seg kjent med dokumentene, i den utstrekning undersøkelsesmyndigheten finner at dette kan skje uten hinder for undersøkelsen. Tredje punktum gjelder med de begrensninger som følger av taushetsplikten etter § 23 k.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23i",
        "source_heading": "§ 23 i."
      }
    },
    {
      "provision_ref": "6:23 j",
      "chapter": "6",
      "section": "23 j",
      "title": "Bruk av data fra overvåkings- og registreringssystemer",
      "content": "Undersøkelsesmyndigheten skal ha tilgang til alle data fra overvåkings- og registreringssystemer virksomheten har i forbindelse med driften, men har ikke anledning til å utlevere slikt materiale til andre. Opplysninger fra overvåkings- og registreringssystemer kan likevel utleveres til bruk som bevis i en straffesak eller sivil sak for domstolene etter rettens kjennelse. Retten kan bare godkjenne utlevering etter annet punktum dersom behovet for utlevering i den konkrete saken veier tyngre enn faren for at man ved slik utlevering vanskeliggjør undersøkelsesmyndighetens arbeid med den aktuelle saken eller fremtidige nasjonale eller internasjonale undersøkelser.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23j",
        "source_heading": "§ 23 j."
      }
    },
    {
      "provision_ref": "6:23 k",
      "chapter": "6",
      "section": "23 k",
      "title": "Undersøkelsesmyndighetens taushetsplikt",
      "content": "Enhver som utfører tjeneste eller arbeid for undersøkelsesmyndigheten har taushetsplikt etter forvaltningsloven.\nPersoner som nevnt i første ledd har også taushetsplikt for alle opplysninger undersøkelsesmyndigheten mottar, får utarbeidet eller selv utarbeider som ledd i undersøkelse av en taubaneulykke eller alvorlig taubanehendelse.\nTaushetsplikten etter første og annet ledd er likevel ikke til hinder for\n1. at opplysninger gjengis i en undersøkelsesrapport som nevnt i § 23 m dersom det er nødvendig for å gi en tilstrekkelig redegjørelse for årsakene til en taubaneulykke eller en alvorlig taubanehendelse med det formålet og innenfor de rammene som følger av § 23 a annet og tredje ledd. Rapporten skal ikke gjengi\na. opplysninger som avslører identiteten til personer som har avgitt forklaring etter § 23 f,\nb. opplysninger av særlig følsom eller privat art, herunder detaljerte opplysninger om en persons helse,\nc. opplysninger som innebærer å ta stilling til noens strafferettslige eller sivilrettslige skyld eller ansvar, eller\nd. opplysninger som innebærer å ta stilling til om en person tilfredsstiller regelbestemte krav til å inneha en tillatelse som er relevant for undersøkelsen.\nUnntakene i bokstav b til d gjelder selv om personen er anonymisert.\n2. at opplysninger gis til tilsynsmyndigheten fordi det ellers vil være en vesentlig og nærliggende risiko for tap av liv eller skade på person som følge av at personell med oppgaver som kan påvirke sikkerheten på taubanen, har opptrådt på en måte som tilsier at vedkommende er klart uskikket til å inneha oppgaven\n3. at opplysninger gjøres kjent for dem som de direkte gjelder, eller for andre i den utstrekning undersøkelsesmyndigheten selv og andre som har krav på taushet samtykker\n4. at opplysningene deles med andre som arbeider for undersøkelsesmyndigheten med den aktuelle undersøkelsen\n5. at opplysningene bringes videre i statistisk form\n6. at opplysningene bringes videre når ingen berettiget interesse tilsier at de holdes hemmelig, for eksempel når de er alminnelig kjent eller alminnelig tilgjengelig andre steder\n7. at opplysninger gis videre til utenlandsk og internasjonal myndighet og organisasjon når dette følger av internasjonale avtaler Norge har inngått.\nTaushetsplikten etter første og annet ledd er heller ikke til hinder for at det offentliggjøres opplysninger i dokumenter som undersøkelsesmyndigheten ikke selv har utarbeidet eller fått utarbeidet. Dette gjelder likevel ikke opplysninger som nevnt i tredje ledd nr. 1 bokstav a til d, opplysninger som er taushetspliktige etter forvaltningsloven § 13, og opplysninger som i utgangspunktet er omfattet av en strengere taushetspliktbestemmelse i særlov enn den som følger av tredje ledd nr. 1 bokstav a til d, eller forvaltningsloven § 13. Opplysningene kan heller ikke offentliggjøres etter første punktum dersom undersøkelsesmyndigheten mener at offentliggjøring kan bli brukt av andre til å vurdere sivilrettslig eller strafferettslig skyld eller ansvar eller dersom undersøkelsesmyndigheten har fått tilgang til dokumentet i tilknytning til forklaring som nevnt i § 23 f, og undersøkelsesmyndigheten anser opplysninger i dokumentet som en del av forklaringen.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23k",
        "source_heading": "§ 23 k."
      }
    },
    {
      "provision_ref": "6:23 l",
      "chapter": "6",
      "section": "23 l",
      "title": "Informasjon til tilsynsmyndigheten",
      "content": "Undersøkelsesmyndigheten skal fortløpende holde tilsynsmyndigheten underrettet om forhold som avdekkes i løpet av undersøkelsen, og sine egne foreløpige vurderinger av disse, i den grad dette anses nødvendig for taubanesikkerheten.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23l",
        "source_heading": "§ 23 l."
      }
    },
    {
      "provision_ref": "6:23 m",
      "chapter": "6",
      "section": "23 m",
      "title": "Undersøkelsesrapport",
      "content": "Når undersøkelsesmyndigheten har undersøkt en taubaneulykke eller alvorlige taubanehendelser, skal den utarbeide en rapport som redegjør for hendelsesforløpet og inneholder undersøkelsesmyndighetens uttalelse om årsaksforholdene. Rapporten skal opplyse om formålet med undersøkelsen, jf. § 23 a. Rapporten skal også så langt det er formålstjenlig, inneholde undersøkelsesmyndighetens eventuelle tilrådinger om tiltak som bør treffes eller vurderes for å hindre lignende ulykker eller alvorlige hendelser i fremtiden.\nRapporten skal ikke inneholde referanser til enkeltpersoners navn eller adresse. Undersøkelsesmyndighetens avgjørelse etter denne paragrafen kan ikke påklages.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23m",
        "source_heading": "§ 23 m."
      }
    },
    {
      "provision_ref": "6:23 n",
      "chapter": "6",
      "section": "23 n",
      "title": "Behandling av utkast til undersøkelsesrapport",
      "content": "Før undersøkelsesmyndigheten sluttbehandler rapporten, skal et utkast til rapport etter anmodning forelegges for personer som nevnt i § 23 i første ledd, med en rimelig frist for vedkommende til å gi uttalelse, med mindre særlige forhold tilsier at dette ikke gjøres. Tilsynsmyndigheten skal forelegges utkastet til rapport, med rimelig frist til å uttale seg. Plikten til foreleggelse etter første punktum gjelder bare de delene av utkastet til rapport som vedkommende på grunn av sin tilknytning til saken eller undersøkelsen har særlige forutsetninger for å uttale seg om.\nUndersøkelsesmyndighetens avgjørelse etter denne paragrafen kan ikke påklages.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23n",
        "source_heading": "§ 23 n."
      }
    },
    {
      "provision_ref": "6:23 o",
      "chapter": "6",
      "section": "23 o",
      "title": "Unntatt dokumentoffentlighet for utkast til undersøkelsesrapport",
      "content": "Undersøkelsesmyndighetens utkast til rapport er ikke offentlig etter offentleglova.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23o",
        "source_heading": "§ 23 o."
      }
    },
    {
      "provision_ref": "6:23 p",
      "chapter": "6",
      "section": "23 p",
      "title": "Forbud mot bruk som bevis i straffesak",
      "content": "Opplysninger undersøkelsesmyndigheten mottar etter §§ 10 og 23 f kan ikke brukes som bevis i en senere straffesak mot den som har gitt opplysningene. Det samme gjelder alle opplysninger som er mottatt med hjemmel i lov om elektronisk kommunikasjon § 2-9.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_23p",
        "source_heading": "§ 23 p."
      }
    },
    {
      "provision_ref": "7:24",
      "chapter": "7",
      "section": "24",
      "title": "Gebyr og avgift",
      "content": "Departementet kan kreve gebyrer for å behandle søknader om å få eller opprettholde tillatelser o.l. i eller i medhold av loven og for tilsyn som gjennomføres for å sikre at loven eller vedtak i medhold av loven blir fulgt. Gebyrene settes slik at de samlet ikke overstiger tilsynsmyndighetens kostnader med saksbehandlingen eller tilsynet.\nDepartementet kan kreve gebyr som skal dekke kostnader knyttet til godkjenning av virksomheter etter § 4 andre ledd bokstav d) og godkjenning eller sertifisering av personell etter § 4 andre ledd bokstav e).\nGebyret er tvangsgrunnlag for utlegg.\nDepartementet kan fastsette en generell sektoravgift som skal dekke tilsynskostnadene til tilsynsmyndigheten dersom det ikke anses hensiktsmessig å pålegge den enkelte taubanevirksomhet gebyr direkte.",
      "metadata": {
        "source": "lovdata",
        "source_node_id": "PARAGRAF_24",
        "source_heading": "§ 24."
      }
    },
    {
      "provision_ref": "7:25",
      "chapter": "7",
      "section": "25",
      "title": "Transportvilkår for rutegående taubane, tilbakehold mv.",
      "content": "Reglene i jernbaneloven §§ 7 og 7 a gjelder på samme måte for taubaner som driver ordinær persontransport, og som inngår i kollektivtransporttilbudet i et fylke.",
      "metadata": {
        "source": "lovdata",
        "source_node_id": "PARAGRAF_25",
        "source_heading": "§ 25."
      }
    },
    {
      "provision_ref": "7:26",
      "chapter": "7",
      "section": "26",
      "title": "Krav til naboeiendommer",
      "content": "Det er forbudt å oppføre en bygning eller annen installasjon, plante, grave ut eller fylle opp innenfor 20 meter regnet fra taubanens midtlinje. Dette gjelder ikke om det foreligger en avtale med taubanevirksomheten eller annet følger av reguleringsplanen.\nTaubanevirksomheten kan pålegge eieren av eller rettighetshaveren til en naboeiendom å fjerne trær og annen vegetasjon innenfor 20-metersgrensen etter første ledd dersom hensynet til taubanens eller omgivelsenes sikkerhet krever det. Hvis pålegget ikke følges, kan taubanevirksomheten selv fjerne vegetasjonen.\nEieren eller rettighetshaveren har krav på vederlag etter skjønn for skader og ulemper som følger av tiltakene i andre ledd, og for eventuelle utgifter knyttet til dette.",
      "metadata": {
        "source": "lovdata",
        "source_node_id": "PARAGRAF_26",
        "source_heading": "§ 26."
      }
    },
    {
      "provision_ref": "7:27",
      "chapter": "7",
      "section": "27",
      "title": "Fjerning av taubane",
      "content": "Taubaner som ikke lenger er i drift, skal fjernes.\nTaubanevirksomheten som har eller hadde den siste driftstillatelsen for taubanen, er sammen med eieren solidarisk ansvarlig for fjerningen.\nDepartementet kan fjerne taubanen for taubanevirksomhetens eller eierens regning og risiko hvis den ikke er fjernet innen en fastsatt frist. Utgiftene til fjerning er tvangsgrunnlag for utlegg.",
      "metadata": {
        "source": "lovdata",
        "source_node_id": "PARAGRAF_27",
        "source_heading": "§ 27."
      }
    },
    {
      "provision_ref": "7:28",
      "chapter": "7",
      "section": "28",
      "title": "Ekspropriasjon",
      "content": "Departementet kan gi tillatelse til ekspropriasjon av nødvendig grunn og rettigheter for anleggelse av taubane.\nVed ekspropriasjon av nødvendig grunn og rettigheter for anleggelse av taubane gjelder reglene i lov 23. oktober 1959 nr. 3 om oreigning av fast eiendom og lov 6. april 1984 nr. 17 om vederlag ved oreigning av fast eiendom.\n0 Endret ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_28",
        "source_heading": "§ 28."
      }
    },
    {
      "provision_ref": "7:29",
      "chapter": "7",
      "section": "29",
      "title": "Forbud mot sanksjoner fra arbeidsgiver",
      "content": "En arbeidstaker som avgir rapport etter § 10 eller forklaring etter § 23 f, skal ikke som følge av dette utsettes for noen form for sanksjoner fra arbeidsgiverens side. Første punktum gjelder ikke tiltak som arbeidsgiveren iverksetter med hovedformål å forbedre arbeidstakerens kvalifikasjoner.\nFørste ledd gjelder ikke dersom de mottatte opplysningene viser at arbeidstakeren ikke oppfyller helsemessige krav til å inneha sin stilling, eller at arbeidstakeren selv har opptrådt grovt uaktsomt i forbindelse med den rapporterte ulykken eller hendelsen. Første ledd gjelder heller ikke omstendigheter knyttet til arbeidstakeren eller dennes handlinger og unnlatelser som er blitt kjent på annen måte enn gjennom arbeidstakerens rapportering eller forklaring som nevnt i første ledd.\n0 Tilføyd ved lov 20 juni 2023 nr. 82 (i kraft 1 jan 2024 iflg. res. 20 juni 2023 nr. 958).",
      "metadata": {
        "source": "lovdata",
        "source_node_id": "PARAGRAF_29",
        "source_heading": "§ 29."
      }
    },
    {
      "provision_ref": "8:30",
      "chapter": "8",
      "section": "30",
      "title": "Ikrafttredelse",
      "content": "Loven gjelder fra det tidspunktet​1 Kongen bestemmer.\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 29).\n1 Fra 1 juli 2017 iflg. res. 22 mai 2017 nr. 617.",
      "metadata": {
        "source": "lovdata",
        "source_node_id": "PARAGRAF_30",
        "source_heading": "§ 30."
      }
    },
    {
      "provision_ref": "8:31",
      "chapter": "8",
      "section": "31",
      "title": "Opphevelse og endringer i andre lover",
      "content": "Fra det tidspunktet loven trer i kraft, oppheves lov 14. juni 1912 nr. 1 om taugbaner og løipestrenger.\n– – –\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 30).",
      "metadata": {
        "source": "lovdata",
        "source_node_id": "PARAGRAF_31",
        "source_heading": "§ 31."
      }
    },
    {
      "provision_ref": "8:32",
      "chapter": "8",
      "section": "32",
      "title": "Overgangsbestemmelser",
      "content": "Forskrifter og vedtak gitt i medhold av bestemmelser i lov 14. juni 1912 nr. 1 om taugbaner og løipestrenger gjelder i den utstrekning de ikke strider mot loven her eller forskrifter fastsatt med hjemmel i lov.\n0 Endret ved lov 20 juni 2023 nr. 82(i kraft 1 jan 2024 iflg. res. 20 juni 2023 nr. 958, tidligere § 31).",
      "metadata": {
        "source": "lovdata",
        "source_node_id": "PARAGRAF_32",
        "source_heading": "§ 32."
      }
    }
  ]
}