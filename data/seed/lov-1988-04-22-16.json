{
  "id": "LOV-1988-04-22-16",
  "type": "statute",
  "title": "Midlertidig lov om inntekt- og utbytteregulering.",
  "short_name": "Midl. lov om inntekt- og utbytteregulering",
  "status": "in_force",
  "issued_date": "1988-04-22",
  "in_force_date": "1988-04-22",
  "url": "https://lovdata.no/dokument/NLO/lov/1988-04-22-16",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "1. Dette kapitlet gjelder inntekt og arbeidsvilkår m.v. ved arbeid i annens tjeneste.\n2. Arbeidsgivere og arbeidstakere i utenlandske selskaper omfattes av kapitlet når selskapet har fast forretningskontor her i landet og arbeidet utføres i Norge.\n3. Kapitlet omfatter ikke arbeidstakere i norsk virksomhet når arbeidstakerne har sitt faste arbeidssted i utlandet.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "content": "1. Det er forbudt å gi eller motta økning i den inntekt en arbeidstaker hadde i sin stilling ved lovens ikrafttredelse, utover det som er bestemt i eller i medhold av denne lov.\n2. Med inntekt menes års-, måneds-, ukes- eller timelønn, akkordfortjeneste, gratialer, honorarer, bonus, produksjonspremier, provisjon, gaver, diettgodtgjørelse, godtgjørelse basert på bedriftens overskudd o.l. og all annen godtgjørelse i penger eller naturalytelser.\nMed annen godtgjørelse i penger eller naturalytelser menes bl.a:\n- Tjenestebolig\n- Dagsaviser til privat bruk, fri telefon og telefongodtgjørelse\n- Tjenestebil, bil til rådighet også utenfor tjenesten og bilgodtgjørelse.\nGaver og naturalytelser som nevnt i Riksskattestyrets rundskriv nr. 573 av 26. september 1977 går ikke inn under begrepet inntekt.\nSom inntekt regnes også sluttvederlag når det regnes som inntekt etter skattelovens § 42, tredje ledd, bokstav h).\n3. Dersom ikke annet er bestemt i eller i medhold av denne lov er det også forbudt:\na. Å øke satsene for bonus, provisjon, produksjonspremie og akkordarbeid, samt å endre beregningsgrunnlaget for akkorder slik at det øker inntekten ut over det nivå som gjaldt ved lovens ikrafttredelse.\nb. Å øke godtgjørelser basert på virksomhetens overskudd o.l. Slike godtgjørelser kan bare utbetales med inntil samme kronebeløp som ble benyttet siste gang de ble utbetalt før lovens ikrafttredelse.\nc. Å gjennomføre endringer i arbeidsvilkårene som vil gi økt inntekt eller høyere timefortjeneste for samme arbeid eller samme inntekt for mindre arbeid.\nd. Å yte lønnsforskudd i større utstrekning eller for lengre tid enn fastsatt i tariffavtale eller etter vanlig praksis i virksomheten, eller yte større lån eller på bedre vilkår enn det som var vanlig i bedriften ved lovens ikrafttredelse.\ne. Å tilsette eller la noen fungere i ledige stillinger på bedre vilkår enn de som gjaldt for stillingen ved lovens ikrafttredelse, med mindre den nytilsatte eller den som fungerer hadde den høyere lønn i sin tidligere stilling.\nf. Å fastsette bedre vilkår for nyopprettede stillinger enn det som følger av tariffavtale eller regulativ som var gjeldende ved lovens ikrafttredelse, eller å nytte en høyere lønnssats for slike stillinger enn det som inntil da var vanlig i vedkommende virksomhet eller etat.\ng. Å fastsette bedre vilkår for arbeidstakere i nyetablerte virksomheter enn det som er vanlig i vedkommende bransje på stedet. Omfattes bedriften av tariffavtale skal lønnen ikke settes høyere enn det avtalen hjemler.\nh. Å sette bort i akkord et arbeid med en akkordfortjeneste som ligger høyere enn det akkordsatsene på stedet ga for tilsvarende arbeid ved lovens ikrafttredelse, eller inngå ny avtale om akkord eller fastsette akkordsatser som vil gi høyere samlet fortjeneste for tilsvarende arbeid enn det som var vanlig på stedet ved lovens ikrafttredelse.\ni. Å øke styrehonorarer mv.\nj. Å slutte avtale om høyere avlønning på grunnlag av avtalebestemmelser som tidligere ga rett til dette.\n4. Denne paragraf er ikke til hinder for at sammensetningen av en arbeidstakers inntekt; fastlønn og beregningsgrunnlag for bonus, provisjon, produksjonspremie og akkord endres, så lenge dette ikke fører til at arbeidstakerens samlede inntekt for samme innsats økes.\n5. Forbudet etter nr. 1 gjelder ikke inntektsøkning som blir gitt for å oppfylle kravene i lov om likestilling av 9. juni 1978 nr. 45 § 5.\n6. Hvis arbeidstakeren uriktig fikk en lavere inntekt enn han etter skriftlig avtale hadde rettskrav på, kan dette rettes også etter lovens ikrafttredelse.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "content": "Unntatt fra forbudet i § 2 er resultatet av:\n1. Tvistebehandlingen etter bruddet i forhandlingene mellom staten og hovedsammenslutningene/Norsk Lærerlag om innstilling fra utvalget for å vurdere undervisningspersonalets fremtidige arbeidssituasjon (UFA-utvalget).\n2. Rikslønnsnemndas behandling av tariffrevisjonen vedrørende annet avtaleår for perioden 1986 – 88 for offentlig tilsatte sykepleiere.\n3. Tariffrevisjonen vedrørende annet avtaleår for perioden 1986 – 88 for offentlig tilsatte sykepleiere som ikke omfattes av Rikslønnsnemndas kjennelser, jf. nr. 2. Det kan likevel ikke gis høyere lønnstillegg for disse enn det som følger av Rikslønnsnemndas kjennelser, jf. nr. 2.\n4. Tariffrevisjonen vedrørende annet avtaleår for institusjoner som har tariffavtaler gjennom Private Helseinstitusjoners Landsforbund. Det kan likevel ikke gis høyere lønnstillegg for disse enn det som følger av tariffrevisjonen på NKS-området.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "content": "1. For arbeidstakere som omfattes av de avtaler som er nevnt under bokstavene a-d i paragrafen her, kan inntekten økes i samsvar med bestemmelsene i vedkommende avtale.\na. Protokoll av 28. februar 1988 vedrørende inntektsoppgjøret 1988 mellom Landsorganisasjonen i Norge og Norsk Arbeidsgiverforening,\nb. Protokoll fra forhandlingsmøte 29. februar 1988 vedrørende inntektsoppgjøret 1988 mellom Handel og Kontor i Norge og Handelens Arbeidsgiverforening,\nc. Protokollene fra forhandlingsmøtene 2. mars 1988 vedrørende inntektsoppgjøret 1988 mellom Norges Funksjonærforbund, Privatansattes Fellesorganisasjon og Handelens Arbeidsgiverforening, eller\nd. Protokoll av 8. og 9. mars 1988 fra forhandlingsmøtene vedrørende inntektsoppgjøret 1988 mellom Statstjenestemannskartellet og staten v/Forbruker- og administrasjonsdepartementet.\nFor virksomheter som har arbeidstakere som omfattes av tariffavtale hvor landsomfattende arbeidstakerorganisasjon eller arbeidsgiverorganisasjon er part, kan det avtales endringer som tilsvarer de endringene som fremgår av ovennevnte protokoller. Den endringen som foretas må ikke gi større utslag i gjennomsnittlig inntektsvekst i tariffområdet enn utslaget av den tilsvarende endringen i den protokoll som følges. Disse forhandlinger skal være avsluttet senest 15. mai 1988. Slike avtaler må godkjennes av departementet før de settes i verk.\n2. Virksomheter som de siste 4 år har fulgt ett av de tariffområdene som nevnt under nr. 1, kan fortsatt gjøre det.\n3. Arbeidstakere i virksomheter som ikke har fulgt ett av de tariffområdene som nevnt under nr. 1, kan gis et tillegg på inntil kr. 1,- pr. arbeidet time for voksne arbeidstakere, basert på en arbeidstid på 37,5 timer pr. uke, dvs. kr. 37,50 pr. uke. For lærlinger og unge arbeidstakere skal tillegget ikke overstige to tredjedeler av tillegget for voksne arbeidstakere.\n4. Bedrifter/virksomheter som ved lovens ikrafttreden ikke har opprettet tariffavtale kan inngå tariffavtale ved tilslutning/tilpasning til eksisterende tariffavtale hvor landsomfattende arbeidstakerorganisasjoner eller arbeidsgiverorganisasjonene er part når denne er relevant for bedriften/virksomheten. Arbeidsgiver kan etter slik tariffavtale betale tarifflønn selv om inntekten av den grunn øker.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "content": "Arbeidstaker som ikke oppnår stillingens fulle lønn eller et tariffbestemt tillegg før en bestemt prøvetid er tilfredsstillende bestått eller en bestemt utdanning er gjennomført, får – uten hinder av § 2 – den fulle lønn eller tillegget når vilkårene er oppfylt. Det samme gjelder lærling som avslutter sin bestemte læretid og har bestått foreskrevne prøver.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "content": "Ny tjenestepensjonsordninger eller andre kollektive forsikringsordninger kan opprettes når dette er bestemt i tariffavtale inngått før lovens ikrafttredelse. Departementet kan ved enkeltvedtak gjøre unntak fra denne bestemmelsen.\nDet skal være adgang til å tegne rene risikoforsikringer til fordel for arbeidstaker.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "content": "1. Arbeidstakers inntekt kan økes i samsvar med opprykks- eller ansiennitetsregler fastsatt i tariffavtale med landsomfattende arbeidstakerorganisasjon eller arbeidsgiverorganisasjon som part, når beløpets størrelse går fram av avtalen og det skal gis etter en bestemt tjenestetid eller oppnådd alder. Det er et vilkår at tillegget skal gis automatisk, og det skal på forhånd være klart hvem som har krav på opprykket. Krever avtalen noen form for vurdering, kan tillegg ikke gis.\n2. Reglene i nr. 1 omfatter også arbeidstakere som faktisk lønnes i samsvar med tariffavtale som gjelder for virksomheten, uten at vedkommende arbeidstaker selv er direkte bundet av den.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "content": "Aksjeselskaper må ikke etter lovens ikrafttredelse dele ut større utbytte enn svarende til det høyeste prosentvise utbytte i forhold til aksjekapitalen etter ett av de tre foregående år. Det kan likevel deles ut opp til 12 prosent av aksjekapitalen i utbytte. Utbytte skal regnes i forhold til aksjekapitalen ved utgangen av regnskapsåret.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "content": "Begrensningen i § 8 gjelder ikke utbytte fra selskap som er 100 prosent eiet datterselskap av ett eller flere selskaper innen et konsern. Begrensningen gjelder heller ikke konsernbidrag etter lov av 19. juni 1969 nr. 71 § 15.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "content": "Departementet kan gi nærmere forskrifter til utfylling og gjennomføring av loven. Departementet kan herunder bestemme at andre offentlige myndigheter, statlige eller kommunale, og institusjoner opprettet i medhold av særlov, skal bistå ved gjennomføring og kontroll.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "content": "1. Enhver har plikt til å gi de opplysninger vedkommende myndighet krever for gjennomføring av loven og de forskrifter som blir gitt i medhold av den. Taushetsplikt etter lov av 21. november 1952 nr. 2 om betaling og innkreving av skatt § 47 nr. 2 og ligningsloven av 13. juni 1980 nr. 24 § 3 – 13, er ikke til hinder for å gi slike opplysninger.\nForvaltningsloven av 10. februar 1967 § 13 første ledd er heller ikke til hinder for at de som i medfør av stilling eller verv etter prisloven av 26. juni 1953 gir slike opplysninger om forhold som ellers ville vært underlagt taushetsplikt.\n2. Vedkommende myndighet kan også kreve å få granske forretningsbøker, forretningspapirer, møteprotokoller og andre bøker og dokumenter. Om nødvendig kan det kreves hjelp av politiet for å få dem utlevert.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:12",
      "chapter": "3",
      "section": "12",
      "content": "1. Departementet kan ved forskrift og enkeltvedtak gjøre unntak fra loven der det måtte vise seg at lovens bestemmelser vil føre til åpenbare urimeligheter og unntak ellers vil være ubetenkelig.\n2. Vedtak truffet av departementet i medhold av denne lov kan ikke påklages.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "content": "1. Den som forsettlig eller uaktsomt bryter de bestemmelser som er gitt i loven her eller i de forskrifter som blir utferdiget i medhold av den, eller som medvirker til det, straffes med bøter.\n2. Er loven her eller forskrifter som blir utferdiget i medhold av den, overtrådt, forsettlig eller uaktsomt, av noen som har handlet på vegne av et selskap med begrenset ansvar, et kommandittselskap eller en annen sammenslutning, en stiftelse eller en offentlig virksomhet, kan bøtestraff alene eller i tillegg ilegges foretaket.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "content": "Loven gjelder også Svalbard og Jan Mayen.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "3:15",
      "chapter": "3",
      "section": "15",
      "content": "Denne lov trer i kraft straks og gjelder til 31. mars 1989. Midlertidig lov av 7. mars 1988 om inntekt- og utbyttestopp oppheves samtidig med ikrafttredelse av denne lov.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "1. Dette kapitlet gjelder inntekt og arbeidsvilkår m.v. ved arbeid i annens tjeneste.\n2. Arbeidsgivere og arbeidstakere i utenlandske selskaper omfattes av kapitlet når selskapet har fast forretningskontor her i landet og arbeidet utføres i Norge.\n3. Kapitlet omfatter ikke arbeidstakere i norsk virksomhet når arbeidstakerne har sitt faste arbeidssted i utlandet.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "content": "1. Det er forbudt å gi eller motta økning i den inntekt en arbeidstaker hadde i sin stilling ved lovens ikrafttredelse, utover det som er bestemt i eller i medhold av denne lov.\n2. Med inntekt menes års-, måneds-, ukes- eller timelønn, akkordfortjeneste, gratialer, honorarer, bonus, produksjonspremier, provisjon, gaver, diettgodtgjørelse, godtgjørelse basert på bedriftens overskudd o.l. og all annen godtgjørelse i penger eller naturalytelser.\nMed annen godtgjørelse i penger eller naturalytelser menes bl.a:\n- Tjenestebolig\n- Dagsaviser til privat bruk, fri telefon og telefongodtgjørelse\n- Tjenestebil, bil til rådighet også utenfor tjenesten og bilgodtgjørelse.\nGaver og naturalytelser som nevnt i Riksskattestyrets rundskriv nr. 573 av 26. september 1977 går ikke inn under begrepet inntekt.\nSom inntekt regnes også sluttvederlag når det regnes som inntekt etter skattelovens § 42, tredje ledd, bokstav h).\n3. Dersom ikke annet er bestemt i eller i medhold av denne lov er det også forbudt:\na. Å øke satsene for bonus, provisjon, produksjonspremie og akkordarbeid, samt å endre beregningsgrunnlaget for akkorder slik at det øker inntekten ut over det nivå som gjaldt ved lovens ikrafttredelse.\nb. Å øke godtgjørelser basert på virksomhetens overskudd o.l. Slike godtgjørelser kan bare utbetales med inntil samme kronebeløp som ble benyttet siste gang de ble utbetalt før lovens ikrafttredelse.\nc. Å gjennomføre endringer i arbeidsvilkårene som vil gi økt inntekt eller høyere timefortjeneste for samme arbeid eller samme inntekt for mindre arbeid.\nd. Å yte lønnsforskudd i større utstrekning eller for lengre tid enn fastsatt i tariffavtale eller etter vanlig praksis i virksomheten, eller yte større lån eller på bedre vilkår enn det som var vanlig i bedriften ved lovens ikrafttredelse.\ne. Å tilsette eller la noen fungere i ledige stillinger på bedre vilkår enn de som gjaldt for stillingen ved lovens ikrafttredelse, med mindre den nytilsatte eller den som fungerer hadde den høyere lønn i sin tidligere stilling.\nf. Å fastsette bedre vilkår for nyopprettede stillinger enn det som følger av tariffavtale eller regulativ som var gjeldende ved lovens ikrafttredelse, eller å nytte en høyere lønnssats for slike stillinger enn det som inntil da var vanlig i vedkommende virksomhet eller etat.\ng. Å fastsette bedre vilkår for arbeidstakere i nyetablerte virksomheter enn det som er vanlig i vedkommende bransje på stedet. Omfattes bedriften av tariffavtale skal lønnen ikke settes høyere enn det avtalen hjemler.\nh. Å sette bort i akkord et arbeid med en akkordfortjeneste som ligger høyere enn det akkordsatsene på stedet ga for tilsvarende arbeid ved lovens ikrafttredelse, eller inngå ny avtale om akkord eller fastsette akkordsatser som vil gi høyere samlet fortjeneste for tilsvarende arbeid enn det som var vanlig på stedet ved lovens ikrafttredelse.\ni. Å øke styrehonorarer mv.\nj. Å slutte avtale om høyere avlønning på grunnlag av avtalebestemmelser som tidligere ga rett til dette.\n4. Denne paragraf er ikke til hinder for at sammensetningen av en arbeidstakers inntekt; fastlønn og beregningsgrunnlag for bonus, provisjon, produksjonspremie og akkord endres, så lenge dette ikke fører til at arbeidstakerens samlede inntekt for samme innsats økes.\n5. Forbudet etter nr. 1 gjelder ikke inntektsøkning som blir gitt for å oppfylle kravene i lov om likestilling av 9. juni 1978 nr. 45 § 5.\n6. Hvis arbeidstakeren uriktig fikk en lavere inntekt enn han etter skriftlig avtale hadde rettskrav på, kan dette rettes også etter lovens ikrafttredelse.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "content": "Unntatt fra forbudet i § 2 er resultatet av:\n1. Tvistebehandlingen etter bruddet i forhandlingene mellom staten og hovedsammenslutningene/Norsk Lærerlag om innstilling fra utvalget for å vurdere undervisningspersonalets fremtidige arbeidssituasjon (UFA-utvalget).\n2. Rikslønnsnemndas behandling av tariffrevisjonen vedrørende annet avtaleår for perioden 1986 – 88 for offentlig tilsatte sykepleiere.\n3. Tariffrevisjonen vedrørende annet avtaleår for perioden 1986 – 88 for offentlig tilsatte sykepleiere som ikke omfattes av Rikslønnsnemndas kjennelser, jf. nr. 2. Det kan likevel ikke gis høyere lønnstillegg for disse enn det som følger av Rikslønnsnemndas kjennelser, jf. nr. 2.\n4. Tariffrevisjonen vedrørende annet avtaleår for institusjoner som har tariffavtaler gjennom Private Helseinstitusjoners Landsforbund. Det kan likevel ikke gis høyere lønnstillegg for disse enn det som følger av tariffrevisjonen på NKS-området.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "content": "1. For arbeidstakere som omfattes av de avtaler som er nevnt under bokstavene a-d i paragrafen her, kan inntekten økes i samsvar med bestemmelsene i vedkommende avtale.\na. Protokoll av 28. februar 1988 vedrørende inntektsoppgjøret 1988 mellom Landsorganisasjonen i Norge og Norsk Arbeidsgiverforening,\nb. Protokoll fra forhandlingsmøte 29. februar 1988 vedrørende inntektsoppgjøret 1988 mellom Handel og Kontor i Norge og Handelens Arbeidsgiverforening,\nc. Protokollene fra forhandlingsmøtene 2. mars 1988 vedrørende inntektsoppgjøret 1988 mellom Norges Funksjonærforbund, Privatansattes Fellesorganisasjon og Handelens Arbeidsgiverforening, eller\nd. Protokoll av 8. og 9. mars 1988 fra forhandlingsmøtene vedrørende inntektsoppgjøret 1988 mellom Statstjenestemannskartellet og staten v/Forbruker- og administrasjonsdepartementet.\nFor virksomheter som har arbeidstakere som omfattes av tariffavtale hvor landsomfattende arbeidstakerorganisasjon eller arbeidsgiverorganisasjon er part, kan det avtales endringer som tilsvarer de endringene som fremgår av ovennevnte protokoller. Den endringen som foretas må ikke gi større utslag i gjennomsnittlig inntektsvekst i tariffområdet enn utslaget av den tilsvarende endringen i den protokoll som følges. Disse forhandlinger skal være avsluttet senest 15. mai 1988. Slike avtaler må godkjennes av departementet før de settes i verk.\n2. Virksomheter som de siste 4 år har fulgt ett av de tariffområdene som nevnt under nr. 1, kan fortsatt gjøre det.\n3. Arbeidstakere i virksomheter som ikke har fulgt ett av de tariffområdene som nevnt under nr. 1, kan gis et tillegg på inntil kr. 1,- pr. arbeidet time for voksne arbeidstakere, basert på en arbeidstid på 37,5 timer pr. uke, dvs. kr. 37,50 pr. uke. For lærlinger og unge arbeidstakere skal tillegget ikke overstige to tredjedeler av tillegget for voksne arbeidstakere.\n4. Bedrifter/virksomheter som ved lovens ikrafttreden ikke har opprettet tariffavtale kan inngå tariffavtale ved tilslutning/tilpasning til eksisterende tariffavtale hvor landsomfattende arbeidstakerorganisasjoner eller arbeidsgiverorganisasjonene er part når denne er relevant for bedriften/virksomheten. Arbeidsgiver kan etter slik tariffavtale betale tarifflønn selv om inntekten av den grunn øker.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "content": "Arbeidstaker som ikke oppnår stillingens fulle lønn eller et tariffbestemt tillegg før en bestemt prøvetid er tilfredsstillende bestått eller en bestemt utdanning er gjennomført, får – uten hinder av § 2 – den fulle lønn eller tillegget når vilkårene er oppfylt. Det samme gjelder lærling som avslutter sin bestemte læretid og har bestått foreskrevne prøver.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "content": "Ny tjenestepensjonsordninger eller andre kollektive forsikringsordninger kan opprettes når dette er bestemt i tariffavtale inngått før lovens ikrafttredelse. Departementet kan ved enkeltvedtak gjøre unntak fra denne bestemmelsen.\nDet skal være adgang til å tegne rene risikoforsikringer til fordel for arbeidstaker.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "content": "1. Arbeidstakers inntekt kan økes i samsvar med opprykks- eller ansiennitetsregler fastsatt i tariffavtale med landsomfattende arbeidstakerorganisasjon eller arbeidsgiverorganisasjon som part, når beløpets størrelse går fram av avtalen og det skal gis etter en bestemt tjenestetid eller oppnådd alder. Det er et vilkår at tillegget skal gis automatisk, og det skal på forhånd være klart hvem som har krav på opprykket. Krever avtalen noen form for vurdering, kan tillegg ikke gis.\n2. Reglene i nr. 1 omfatter også arbeidstakere som faktisk lønnes i samsvar med tariffavtale som gjelder for virksomheten, uten at vedkommende arbeidstaker selv er direkte bundet av den.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "content": "Aksjeselskaper må ikke etter lovens ikrafttredelse dele ut større utbytte enn svarende til det høyeste prosentvise utbytte i forhold til aksjekapitalen etter ett av de tre foregående år. Det kan likevel deles ut opp til 12 prosent av aksjekapitalen i utbytte. Utbytte skal regnes i forhold til aksjekapitalen ved utgangen av regnskapsåret.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "content": "Begrensningen i § 8 gjelder ikke utbytte fra selskap som er 100 prosent eiet datterselskap av ett eller flere selskaper innen et konsern. Begrensningen gjelder heller ikke konsernbidrag etter lov av 19. juni 1969 nr. 71 § 15.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "content": "Departementet kan gi nærmere forskrifter til utfylling og gjennomføring av loven. Departementet kan herunder bestemme at andre offentlige myndigheter, statlige eller kommunale, og institusjoner opprettet i medhold av særlov, skal bistå ved gjennomføring og kontroll.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "content": "1. Enhver har plikt til å gi de opplysninger vedkommende myndighet krever for gjennomføring av loven og de forskrifter som blir gitt i medhold av den. Taushetsplikt etter lov av 21. november 1952 nr. 2 om betaling og innkreving av skatt § 47 nr. 2 og ligningsloven av 13. juni 1980 nr. 24 § 3 – 13, er ikke til hinder for å gi slike opplysninger.\nForvaltningsloven av 10. februar 1967 § 13 første ledd er heller ikke til hinder for at de som i medfør av stilling eller verv etter prisloven av 26. juni 1953 gir slike opplysninger om forhold som ellers ville vært underlagt taushetsplikt.\n2. Vedkommende myndighet kan også kreve å få granske forretningsbøker, forretningspapirer, møteprotokoller og andre bøker og dokumenter. Om nødvendig kan det kreves hjelp av politiet for å få dem utlevert.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:12",
      "chapter": "3",
      "section": "12",
      "content": "1. Departementet kan ved forskrift og enkeltvedtak gjøre unntak fra loven der det måtte vise seg at lovens bestemmelser vil føre til åpenbare urimeligheter og unntak ellers vil være ubetenkelig.\n2. Vedtak truffet av departementet i medhold av denne lov kan ikke påklages.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "content": "1. Den som forsettlig eller uaktsomt bryter de bestemmelser som er gitt i loven her eller i de forskrifter som blir utferdiget i medhold av den, eller som medvirker til det, straffes med bøter.\n2. Er loven her eller forskrifter som blir utferdiget i medhold av den, overtrådt, forsettlig eller uaktsomt, av noen som har handlet på vegne av et selskap med begrenset ansvar, et kommandittselskap eller en annen sammenslutning, en stiftelse eller en offentlig virksomhet, kan bøtestraff alene eller i tillegg ilegges foretaket.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "content": "Loven gjelder også Svalbard og Jan Mayen.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "3:15",
      "chapter": "3",
      "section": "15",
      "content": "Denne lov trer i kraft straks og gjelder til 31. mars 1989. Midlertidig lov av 7. mars 1988 om inntekt- og utbyttestopp oppheves samtidig med ikrafttredelse av denne lov.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    }
  ]
}