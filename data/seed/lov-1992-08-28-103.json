{
  "id": "LOV-1992-08-28-103",
  "type": "statute",
  "title": "Lov om pengespill m.v. (pengespilloven)",
  "short_name": "Pengespilloven",
  "status": "in_force",
  "issued_date": "1992-08-28",
  "in_force_date": "1993-01-01",
  "url": "https://lovdata.no/dokument/NLO/lov/1992-08-28-103",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1",
      "section": "1",
      "content": "Loven gjelder\na. pengespill i forbindelse med idrettskonkurranser og andre konkurranser, som ikke er regulert i andre lover,\nb. tallspillet lotto,\nc. lotterispill som avholdes ved bruk av utbetalingsautomater, jf. lov 24. februar 1995 nr. 11 om lotterier m.v. § 1 første ledd bokstav e, og\nd. andre pengespill som Kongen bestemmer at loven skal gjelde for.\nDenne loven gjelder også på Svalbard.\nLoven skal sikre at pengespill avholdes i betryggende former under offentlig kontroll, med sikte på å forebygge negative konsekvenser av pengespill, samtidig som det legges til rette for at overskuddet fra spillene kan gå til formål som nevnt i § 10.\n0 Endret ved lover 17 apr 1998 nr. 23, 29 aug 2003 nr. 90 (ikr. 1 jan 2004 for første ledd iflg. res. 29 aug 2003 nr. 1091, ikr. 1 mai 2005 tredje ledd iflg. res. 8 apr 2005 nr. 302).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "2",
      "section": "2",
      "content": "Uten hjemmel i lov er det ikke tillatt å formidle pengespill i forbindelse med idrettskonkurranser og andre konkurranser, og tallspill. Det er like ens forbudt å selge eller falby kuponger og lignende i slike tiltak. Som formidling av pengespill uten hjemmel i lov regnes blant annet betalingsformidling av innsats og gevinst i slike pengespill.\nIdrettsforeninger, humanitære foreninger og andre foreninger med allmennyttige formål og selskapets forhandlere har adgang til å opprette spillelag, som på medlemmenes vegne deltar i spill i selskapet. Departementet avgjør i tvilstilfelle om en forening går inn under bestemmelsen her.\nDet er forbudt å innta i aviser og tidsskrifter, utlegge for offentligheten eller på annen måte spre bekjentgjørelser om utenlandske tallspill og pengespill i forbindelse med idrettskonkurranser og andre konkurranser, om salg av kuponger og lignende eller om innløsning av gevinster.\nDepartementet kan gi forskrift med nærmere regler til gjennomføring av denne bestemmelsen, herunder om spillelag, ulovlig formidling, omfanget og gjennomføringen av betalingsformidlingsforbudet og bekjentgjørelse av pengespill.\n0 Endret ved lov 19 des 2008 nr. 117 (ikr. 1 juni 2010 iflg. res. 19 feb 2010 nr. 183).",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "3",
      "section": "3",
      "content": "Et statlig aksjeselskap, hvor staten eier alle aksjene, skal være spilleselskap.\nLov om aksjeselskaper gjelder ikke for dette selskapet.\nKongen treffer vedtak om opprettelse av selskapet og fastsetter vedtekter.\nKongen kan bestemme at selskapet kan ta på seg oppdrag for andre selskaper, foreninger eller institusjoner som med hjemmel i lov har tillatelse til å formidle spill eller veddemål eller drive lotteri.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "4",
      "section": "4",
      "content": "Lov av 10. februar 1967 om behandlingsmåten i forvaltningssaker (forvaltningsloven) gjelder ikke for dette selskap. Lov av 18. juli 1958 nr. 2 om offentlige tjenestetvister (tjenestetvistloven) og lov av 4. mars 1983 nr. 3​1 om statens tjenestemenn m.m. (tjenestemannsloven) gjelder ikke for ansatte i dette selskap.\n0 Endret ved lov 19 mai 2006 nr. 16 (ikr. 1 jan 2009 iflg. res. 17 okt 2008 nr. 1118).\n1 Inkurie: Opphevet, se nå lov 16 juni 2017 nr. 67.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "5",
      "section": "5",
      "content": "Aksjekapitalen i selskapet skal være kr 150.000 delt på aksjer som hver lyder på kr 50.000, som skal være fullt innbetalt. Aksjekapitalen kan settes opp eller ned etter vedtak av Kongen.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "6",
      "section": "6",
      "content": "Selskapet blir ledet av et styre på minst fem medlemmer oppnevnt av Kongen for en periode på to år. I instruksen kan det fastsettes kortere eller lengre tjenestetid. Kortere tjenestetid kan fastsettes ved suppleringsvalg.\nKongen gir instruks for styret, og oppnevner leder og nestleder.\nEt flertall av de ansatte kan kreve at to av styrets medlemmer med vararepresentanter velges av og blant de ansatte. Departementet kan gi nærmere retningslinjer om vilkår for stemmerett og valgbarhet, om valgmåten, om avgjørelser av tvister om valget og om bortfall av verv som styremedlem.\nReglene i aksjeloven § 20-6 om representasjon av begge kjønn i styret gjelder tilsvarende.\nStyret tilsetter administrerende direktør og fastsetter direktørens lønn og andre tilsettingsvilkår. Administrerende direktør deltar i styremøtene uten stemmerett.\nAdministrerende direktør og andre personer i den faktiske ledelse av selskapets virksomhet skal være egnede. En person er ikke egnet dersom vedkommende\na. er dømt for et straffbart forhold, og det straffbare forholdet gir grunn til å anta at vedkommende ikke vil kunne ivareta stillingen på en forsvarlig måte, eller\nb. ved utøvelsen av en stilling eller et verv har utvist en adferd som gir grunn til å anta at vedkommende ikke vil kunne ivareta stillingen i selskapet på en forsvarlig måte\n0 Endret ved lover 21 des 2001 nr. 114 (ikr. 1 jan 2002 iflg. res. 21 des 2001 nr. 1507), 19 des 2003 nr. 120 (ikr. 1 jan 2004), 1 juni 2018 nr. 23 (ikr. 15 okt 2018 iflg. res. 14 sep 2018 nr. 1326).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "7",
      "section": "7",
      "content": "Styret skal påse at virksomheten drives i samsvar med selskapets formål, vedtekter og retningslinjer. Styret har ansvaret for en tilfredsstillende organisering og forvaltning av selskapet, herunder regulering av forholdet til forhandlerne, og skal påse at registrering og dokumentasjon av regnskapsopplysninger og formuesforvaltning er gjenstand for betryggende kontroll. Styret skal føre tilsyn med administrerende direktørs ledelse av virksomheten.\nStyret skal sende regnskap og årsmelding til departementet til godkjenning.\nSelskapets regnskap revideres av en revisor som velges av departementet.\n0 Endret ved lover 17 juli 1998 nr. 56 (ikr. 1 jan 1999), 24 juni 2011 nr. 36 (ikr. 1 jan 2012 iflg. res. 25 nov 2011 nr. 1139).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "8",
      "section": "8",
      "content": "Kongen kan vedta at selskapet skal oppløses og gir regler om framgangsmåten.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "9",
      "section": "9",
      "content": "Kongen kan bestemme at selskapet skal opprette fond, og gir i så fall nærmere regler om hvilke avsetninger som skal foretas og om hvordan fondene skal forvaltes.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "9 a",
      "section": "9 a",
      "content": "Et datterselskap kan også være spilleselskap. Også for dette selskapet gjelder §§ 3 til 9. Morselskapet skal likevel eie alle aksjene i selskapet, og styret i morselskapet tilsetter administrerende direktør og fastsetter direktørens lønn og andre tilsettingsvilkår.\n0 Tilføyd ved lov 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091).",
      "metadata": {
        "source": "lovdata",
        "source_node_id": "PARAGRAF_9a",
        "source_heading": "§ 9a."
      }
    },
    {
      "provision_ref": "10",
      "section": "10",
      "content": "En andel av innsatsbeløpet til spill som omfattes av denne loven, kan etter beslutning fra den enkelte spiller og etter nærmere regler fastsatt av Kongen fordeles direkte til en enhet som er registrert i frivillighetsregisteret, og som driver aktivitet på lokalt nivå. Innsatsandelene som fordeles av spillere etter foregående punktum, skal ikke regnes som spilleinntekt ved beregningen av selskapets overskudd.\nOverskuddet fra spillevirksomheten i selskapet og datterselskap fordeles først med 6,4 % til helse- og rehabiliteringsformål. Deretter fordeles resterende overskudd med 64 % til idrettsformål, 18 % til kulturformål og 18 % til samfunnsnyttige eller humanitære organisasjoner som ikke er tilknyttet Norges idrettsforbund og olympiske og paralympiske komité. Midlene fordeles nærmere av Kongen.\nOverskuddet fra de utbetalingsautomater som kun er tillatt oppstilt i bingohaller (bingoterminaler), kan fordeles direkte til lag og organisasjoner som mottar overskuddet fra de øvrige bingospill i bingohallen. Kongen kan ved forskrift fastsette nærmere regler for slik fordeling.\nDet årlige beløp til fordeling etter andre ledd fastsettes etter at det er foretatt fondsavsetninger, og etter at det er foretatt særskilt avsetning til forskning, informasjon, forebygging og behandling i tilknytning til spilleavhengighet som fordeles av Kongen.\nKongen kan gi forskrifter med utfyllende bestemmelser om gjennomføring av reglene i denne paragraf, inkludert forskrifter om rapporteringplikt, samt tilsyn og kontroll med mottakere av midler.\n0 Endret ved lover 21 juni 2002 nr. 37, 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091), 4 apr 2008 nr. 7, 29 aug 2003 nr. 90 (ikr. 1 jan 2009 iflg. res. 19 des 2008 nr. 1422) som endret ved lov 19 des 2008 nr. 116, 24 juni 2011 nr. 36 (ikr. 1 juli 2011 iflg. res. 24 juni 2011 nr. 643), 9 des 2011 nr. 57 (ikr. 9 des 2011 til 31 des 2012), 14 des 2012 nr. 93 (ikr. 1 jan 2013 iflg. res. 14 des 2012 nr. 1247), 17 des 2013 nr. 133 (ikr. 1 jan 2014), 19 des 2014 nr. 93 (ikr. 1 jan 2015), 18 des 2015 nr. 130 (ikr. 1 jan 2016 iflg. res. 18 des 2015 nr. 1590, endringene i andre ledd får virkning fra og med spilleåret 2016 til utbetaling i 2017), 17 des 2013 nr. 133 (ikr. 1 jan 2018), 15 des 2017 nr. 110 (ikr. 1 jan 2018 iflg. res. 15 des 2017 nr. 2116), 15 des 2017 nr. 110 (ikr. 1 jan 2019).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "11",
      "section": "11",
      "content": "Departementet fastsetter spilleregler for de spill loven gjelder for.\nFor spill på utbetalingsautomat er aldersgrensen 18 år. Departementet kan fastsette aldersgrenser for deltakelse i andre spill som nevnt i § 1.\n0 Endret ved lov 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091).",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "12",
      "section": "12",
      "content": "Departementet fastsetter for hvert enkelt spill hvor stor del av innsatsbeløpet som skal gå til gevinster.\nDepartementet kan bestemme at en gevinst ikke skal overstige et visst beløp, at gevinstbeløp skal avrundes, og at gevinster under et visst minstebeløp ikke skal utbetales.\nRetten til en gevinst bortfaller dersom kravet på gevinsten ikke er meldt selskapet innen tre måneder etter at spilleomgangens gevinstresultat er kunngjort.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "13",
      "section": "13",
      "content": "Salg av spillekuponger og av elektronisk formidlet spill kan bare skje fra selskapets kontor eller fra selskapets forhandlere. Salget skal foregå fra faste utsalgssteder som selskapet har godkjent. Styret kan når som helst ta fra en forhandler retten til å selge spillekuponger eller retten til å formidle elektronisk spilleinnsats.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "14",
      "section": "14",
      "content": "Lotteritilsynet skal føre tilsyn med at selskapets virksomhet foregår i samsvar med lov og spilleregler, herunder avgjøre hvilke kuponger og innsatser som er berettiget til premie. Lotteritilsynet fastsetter instruks for tilsynsvirksomheten.\n0 Endret ved lov 21 des 2001 nr. 114 (ikr. 1 jan 2002 iflg. res. 21 des 2001 nr. 1507).",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "15",
      "section": "15",
      "content": "Pålegg om retting av ulovlig forhold. Tvangsmulkt\nVed forhold i strid med bestemmelser gitt i eller i medhold av denne lov kan Lotteritilsynet gi pålegg til den ansvarlige om å rette det ulovlige forholdet, eller om at den ulovlige virksomheten skal opphøre eller stenge. Ved utferdigelse av pålegg skal det settes en frist for oppfyllelse.\nFor å sikre at plikter etter denne lov eller bestemmelsene gitt i medhold av loven blir oppfylt, kan Lotteritilsynet ilegge den ansvarlige tvangsmulkt. Tvangsmulkt kan fastsettes samtidig med pålegg.\nTvangsmulkten kan fastsettes som en løpende mulkt eller som et engangsbeløp. Ved løpende mulkt kan Lotteritilsynet bestemme at mulkten enten skal begynne å løpe en uke etter vedtaket om tvangsmulkt, eller fra en særskilt fastsatt frist for oppfyllelse av plikten dersom denne fristen er utløpt uten at plikten er oppfylt. Ved tvangsmulkt i form av et engangsbeløp kan Lotteritilsynet bestemme at mulkten skal betales ved en særskilt fastsatt frist for oppfyllelse av plikten dersom denne fristen er utløpt uten at plikten er oppfylt.\nTvangsmulkt tilfaller statskassen og er tvangsgrunnlag for utlegg.\nLotteritilsynet kan redusere eller frafalle påløpt tvangsmulkt når særlige grunner taler for det.\nKongen kan i forskrift fastsette nærmere bestemmelser om ileggelse av tvangsmulkt, herunder om vilkår for tvangsmulkt og om tvangsmulktens størrelse og renter ved forsinket betaling.\n0 Tilføyd ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), 11 jan 2013 nr. 3 (ikr. 1 juni 2013 iflg. res. 24 mai 2013 nr. 533).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "16",
      "section": "16",
      "content": "Brudd på bestemmelsene i denne loven blir straffet med bøter eller med fengsel inntil tre måneder.\nPå samme måten blir den straffet som bryter bestemmelser som er gitt med hjemmel i loven.\nOgså uaktsomme brudd er straffbare.\nForsøk på salg av spillekuponger i strid med § 13 er straffbart.\n0 Endret ved lover 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 15, 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "17",
      "section": "17",
      "content": "Det selskap som er opprettet i medhold av § 2 i Lov om tipping av 21. juni 1946 nr. 2, kan som helhet overføres til et selskap godkjent etter denne lovens § 3, ved at eiendeler, rettigheter, herunder offentlige tillatelser, og forpliktelser som er knyttet til virksomheten, overføres til selskapet. Fordringshavere og øvrige rettighetshavere kan ikke motsette seg overføringen eller gjøre gjeldende at den utgjør en bortfallsgrunn for rettsforholdet.\n0 Endret ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 16.",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "18",
      "section": "18",
      "content": "Loven trer i kraft fra den tid Kongen bestemmer.​1\nFra samme tid oppheves – – –.\n0 Endret ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 17.\n1 Fra 1 jan 1993 iflg. res. 28 aug 1992 nr. 633.",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    }
  ],
  "provision_versions": [
    {
      "provision_ref": "1",
      "section": "1",
      "content": "Loven gjelder\na. pengespill i forbindelse med idrettskonkurranser og andre konkurranser, som ikke er regulert i andre lover,\nb. tallspillet lotto,\nc. lotterispill som avholdes ved bruk av utbetalingsautomater, jf. lov 24. februar 1995 nr. 11 om lotterier m.v. § 1 første ledd bokstav e, og\nd. andre pengespill som Kongen bestemmer at loven skal gjelde for.\nDenne loven gjelder også på Svalbard.\nLoven skal sikre at pengespill avholdes i betryggende former under offentlig kontroll, med sikte på å forebygge negative konsekvenser av pengespill, samtidig som det legges til rette for at overskuddet fra spillene kan gå til formål som nevnt i § 10.\n0 Endret ved lover 17 apr 1998 nr. 23, 29 aug 2003 nr. 90 (ikr. 1 jan 2004 for første ledd iflg. res. 29 aug 2003 nr. 1091, ikr. 1 mai 2005 tredje ledd iflg. res. 8 apr 2005 nr. 302).",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "2",
      "section": "2",
      "content": "Uten hjemmel i lov er det ikke tillatt å formidle pengespill i forbindelse med idrettskonkurranser og andre konkurranser, og tallspill. Det er like ens forbudt å selge eller falby kuponger og lignende i slike tiltak. Som formidling av pengespill uten hjemmel i lov regnes blant annet betalingsformidling av innsats og gevinst i slike pengespill.\nIdrettsforeninger, humanitære foreninger og andre foreninger med allmennyttige formål og selskapets forhandlere har adgang til å opprette spillelag, som på medlemmenes vegne deltar i spill i selskapet. Departementet avgjør i tvilstilfelle om en forening går inn under bestemmelsen her.\nDet er forbudt å innta i aviser og tidsskrifter, utlegge for offentligheten eller på annen måte spre bekjentgjørelser om utenlandske tallspill og pengespill i forbindelse med idrettskonkurranser og andre konkurranser, om salg av kuponger og lignende eller om innløsning av gevinster.\nDepartementet kan gi forskrift med nærmere regler til gjennomføring av denne bestemmelsen, herunder om spillelag, ulovlig formidling, omfanget og gjennomføringen av betalingsformidlingsforbudet og bekjentgjørelse av pengespill.\n0 Endret ved lov 19 des 2008 nr. 117 (ikr. 1 juni 2010 iflg. res. 19 feb 2010 nr. 183).",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "3",
      "section": "3",
      "content": "Et statlig aksjeselskap, hvor staten eier alle aksjene, skal være spilleselskap.\nLov om aksjeselskaper gjelder ikke for dette selskapet.\nKongen treffer vedtak om opprettelse av selskapet og fastsetter vedtekter.\nKongen kan bestemme at selskapet kan ta på seg oppdrag for andre selskaper, foreninger eller institusjoner som med hjemmel i lov har tillatelse til å formidle spill eller veddemål eller drive lotteri.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "4",
      "section": "4",
      "content": "Lov av 10. februar 1967 om behandlingsmåten i forvaltningssaker (forvaltningsloven) gjelder ikke for dette selskap. Lov av 18. juli 1958 nr. 2 om offentlige tjenestetvister (tjenestetvistloven) og lov av 4. mars 1983 nr. 3​1 om statens tjenestemenn m.m. (tjenestemannsloven) gjelder ikke for ansatte i dette selskap.\n0 Endret ved lov 19 mai 2006 nr. 16 (ikr. 1 jan 2009 iflg. res. 17 okt 2008 nr. 1118).\n1 Inkurie: Opphevet, se nå lov 16 juni 2017 nr. 67.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "5",
      "section": "5",
      "content": "Aksjekapitalen i selskapet skal være kr 150.000 delt på aksjer som hver lyder på kr 50.000, som skal være fullt innbetalt. Aksjekapitalen kan settes opp eller ned etter vedtak av Kongen.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "6",
      "section": "6",
      "content": "Selskapet blir ledet av et styre på minst fem medlemmer oppnevnt av Kongen for en periode på to år. I instruksen kan det fastsettes kortere eller lengre tjenestetid. Kortere tjenestetid kan fastsettes ved suppleringsvalg.\nKongen gir instruks for styret, og oppnevner leder og nestleder.\nEt flertall av de ansatte kan kreve at to av styrets medlemmer med vararepresentanter velges av og blant de ansatte. Departementet kan gi nærmere retningslinjer om vilkår for stemmerett og valgbarhet, om valgmåten, om avgjørelser av tvister om valget og om bortfall av verv som styremedlem.\nReglene i aksjeloven § 20-6 om representasjon av begge kjønn i styret gjelder tilsvarende.\nStyret tilsetter administrerende direktør og fastsetter direktørens lønn og andre tilsettingsvilkår. Administrerende direktør deltar i styremøtene uten stemmerett.\nAdministrerende direktør og andre personer i den faktiske ledelse av selskapets virksomhet skal være egnede. En person er ikke egnet dersom vedkommende\na. er dømt for et straffbart forhold, og det straffbare forholdet gir grunn til å anta at vedkommende ikke vil kunne ivareta stillingen på en forsvarlig måte, eller\nb. ved utøvelsen av en stilling eller et verv har utvist en adferd som gir grunn til å anta at vedkommende ikke vil kunne ivareta stillingen i selskapet på en forsvarlig måte\n0 Endret ved lover 21 des 2001 nr. 114 (ikr. 1 jan 2002 iflg. res. 21 des 2001 nr. 1507), 19 des 2003 nr. 120 (ikr. 1 jan 2004), 1 juni 2018 nr. 23 (ikr. 15 okt 2018 iflg. res. 14 sep 2018 nr. 1326).",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "7",
      "section": "7",
      "content": "Styret skal påse at virksomheten drives i samsvar med selskapets formål, vedtekter og retningslinjer. Styret har ansvaret for en tilfredsstillende organisering og forvaltning av selskapet, herunder regulering av forholdet til forhandlerne, og skal påse at registrering og dokumentasjon av regnskapsopplysninger og formuesforvaltning er gjenstand for betryggende kontroll. Styret skal føre tilsyn med administrerende direktørs ledelse av virksomheten.\nStyret skal sende regnskap og årsmelding til departementet til godkjenning.\nSelskapets regnskap revideres av en revisor som velges av departementet.\n0 Endret ved lover 17 juli 1998 nr. 56 (ikr. 1 jan 1999), 24 juni 2011 nr. 36 (ikr. 1 jan 2012 iflg. res. 25 nov 2011 nr. 1139).",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "8",
      "section": "8",
      "content": "Kongen kan vedta at selskapet skal oppløses og gir regler om framgangsmåten.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "9",
      "section": "9",
      "content": "Kongen kan bestemme at selskapet skal opprette fond, og gir i så fall nærmere regler om hvilke avsetninger som skal foretas og om hvordan fondene skal forvaltes.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "9 a",
      "section": "9 a",
      "content": "Et datterselskap kan også være spilleselskap. Også for dette selskapet gjelder §§ 3 til 9. Morselskapet skal likevel eie alle aksjene i selskapet, og styret i morselskapet tilsetter administrerende direktør og fastsetter direktørens lønn og andre tilsettingsvilkår.\n0 Tilføyd ved lov 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091).",
      "metadata": {
        "source": "lovdata",
        "source_node_id": "PARAGRAF_9a",
        "source_heading": "§ 9a."
      }
    },
    {
      "provision_ref": "10",
      "section": "10",
      "content": "En andel av innsatsbeløpet til spill som omfattes av denne loven, kan etter beslutning fra den enkelte spiller og etter nærmere regler fastsatt av Kongen fordeles direkte til en enhet som er registrert i frivillighetsregisteret, og som driver aktivitet på lokalt nivå. Innsatsandelene som fordeles av spillere etter foregående punktum, skal ikke regnes som spilleinntekt ved beregningen av selskapets overskudd.\nOverskuddet fra spillevirksomheten i selskapet og datterselskap fordeles først med 6,4 % til helse- og rehabiliteringsformål. Deretter fordeles resterende overskudd med 64 % til idrettsformål, 18 % til kulturformål og 18 % til samfunnsnyttige eller humanitære organisasjoner som ikke er tilknyttet Norges idrettsforbund og olympiske og paralympiske komité. Midlene fordeles nærmere av Kongen.\nOverskuddet fra de utbetalingsautomater som kun er tillatt oppstilt i bingohaller (bingoterminaler), kan fordeles direkte til lag og organisasjoner som mottar overskuddet fra de øvrige bingospill i bingohallen. Kongen kan ved forskrift fastsette nærmere regler for slik fordeling.\nDet årlige beløp til fordeling etter andre ledd fastsettes etter at det er foretatt fondsavsetninger, og etter at det er foretatt særskilt avsetning til forskning, informasjon, forebygging og behandling i tilknytning til spilleavhengighet som fordeles av Kongen.\nKongen kan gi forskrifter med utfyllende bestemmelser om gjennomføring av reglene i denne paragraf, inkludert forskrifter om rapporteringplikt, samt tilsyn og kontroll med mottakere av midler.\n0 Endret ved lover 21 juni 2002 nr. 37, 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091), 4 apr 2008 nr. 7, 29 aug 2003 nr. 90 (ikr. 1 jan 2009 iflg. res. 19 des 2008 nr. 1422) som endret ved lov 19 des 2008 nr. 116, 24 juni 2011 nr. 36 (ikr. 1 juli 2011 iflg. res. 24 juni 2011 nr. 643), 9 des 2011 nr. 57 (ikr. 9 des 2011 til 31 des 2012), 14 des 2012 nr. 93 (ikr. 1 jan 2013 iflg. res. 14 des 2012 nr. 1247), 17 des 2013 nr. 133 (ikr. 1 jan 2014), 19 des 2014 nr. 93 (ikr. 1 jan 2015), 18 des 2015 nr. 130 (ikr. 1 jan 2016 iflg. res. 18 des 2015 nr. 1590, endringene i andre ledd får virkning fra og med spilleåret 2016 til utbetaling i 2017), 17 des 2013 nr. 133 (ikr. 1 jan 2018), 15 des 2017 nr. 110 (ikr. 1 jan 2018 iflg. res. 15 des 2017 nr. 2116), 15 des 2017 nr. 110 (ikr. 1 jan 2019).",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "11",
      "section": "11",
      "content": "Departementet fastsetter spilleregler for de spill loven gjelder for.\nFor spill på utbetalingsautomat er aldersgrensen 18 år. Departementet kan fastsette aldersgrenser for deltakelse i andre spill som nevnt i § 1.\n0 Endret ved lov 29 aug 2003 nr. 90 (ikr. 1 jan 2004 iflg. res. 29 aug 2003 nr. 1091).",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "12",
      "section": "12",
      "content": "Departementet fastsetter for hvert enkelt spill hvor stor del av innsatsbeløpet som skal gå til gevinster.\nDepartementet kan bestemme at en gevinst ikke skal overstige et visst beløp, at gevinstbeløp skal avrundes, og at gevinster under et visst minstebeløp ikke skal utbetales.\nRetten til en gevinst bortfaller dersom kravet på gevinsten ikke er meldt selskapet innen tre måneder etter at spilleomgangens gevinstresultat er kunngjort.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "13",
      "section": "13",
      "content": "Salg av spillekuponger og av elektronisk formidlet spill kan bare skje fra selskapets kontor eller fra selskapets forhandlere. Salget skal foregå fra faste utsalgssteder som selskapet har godkjent. Styret kan når som helst ta fra en forhandler retten til å selge spillekuponger eller retten til å formidle elektronisk spilleinnsats.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "14",
      "section": "14",
      "content": "Lotteritilsynet skal føre tilsyn med at selskapets virksomhet foregår i samsvar med lov og spilleregler, herunder avgjøre hvilke kuponger og innsatser som er berettiget til premie. Lotteritilsynet fastsetter instruks for tilsynsvirksomheten.\n0 Endret ved lov 21 des 2001 nr. 114 (ikr. 1 jan 2002 iflg. res. 21 des 2001 nr. 1507).",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "15",
      "section": "15",
      "content": "Pålegg om retting av ulovlig forhold. Tvangsmulkt\nVed forhold i strid med bestemmelser gitt i eller i medhold av denne lov kan Lotteritilsynet gi pålegg til den ansvarlige om å rette det ulovlige forholdet, eller om at den ulovlige virksomheten skal opphøre eller stenge. Ved utferdigelse av pålegg skal det settes en frist for oppfyllelse.\nFor å sikre at plikter etter denne lov eller bestemmelsene gitt i medhold av loven blir oppfylt, kan Lotteritilsynet ilegge den ansvarlige tvangsmulkt. Tvangsmulkt kan fastsettes samtidig med pålegg.\nTvangsmulkten kan fastsettes som en løpende mulkt eller som et engangsbeløp. Ved løpende mulkt kan Lotteritilsynet bestemme at mulkten enten skal begynne å løpe en uke etter vedtaket om tvangsmulkt, eller fra en særskilt fastsatt frist for oppfyllelse av plikten dersom denne fristen er utløpt uten at plikten er oppfylt. Ved tvangsmulkt i form av et engangsbeløp kan Lotteritilsynet bestemme at mulkten skal betales ved en særskilt fastsatt frist for oppfyllelse av plikten dersom denne fristen er utløpt uten at plikten er oppfylt.\nTvangsmulkt tilfaller statskassen og er tvangsgrunnlag for utlegg.\nLotteritilsynet kan redusere eller frafalle påløpt tvangsmulkt når særlige grunner taler for det.\nKongen kan i forskrift fastsette nærmere bestemmelser om ileggelse av tvangsmulkt, herunder om vilkår for tvangsmulkt og om tvangsmulktens størrelse og renter ved forsinket betaling.\n0 Tilføyd ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), 11 jan 2013 nr. 3 (ikr. 1 juni 2013 iflg. res. 24 mai 2013 nr. 533).",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    },
    {
      "provision_ref": "16",
      "section": "16",
      "content": "Brudd på bestemmelsene i denne loven blir straffet med bøter eller med fengsel inntil tre måneder.\nPå samme måten blir den straffet som bryter bestemmelser som er gitt med hjemmel i loven.\nOgså uaktsomme brudd er straffbare.\nForsøk på salg av spillekuponger i strid med § 13 er straffbart.\n0 Endret ved lover 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 15, 19 juni 2015 nr. 65 (ikr. 1 okt 2015).",
      "metadata": {
        "source": "lovdata",
        "source_node_id": "PARAGRAF_16",
        "source_heading": "§ 16."
      }
    },
    {
      "provision_ref": "17",
      "section": "17",
      "content": "Det selskap som er opprettet i medhold av § 2 i Lov om tipping av 21. juni 1946 nr. 2, kan som helhet overføres til et selskap godkjent etter denne lovens § 3, ved at eiendeler, rettigheter, herunder offentlige tillatelser, og forpliktelser som er knyttet til virksomheten, overføres til selskapet. Fordringshavere og øvrige rettighetshavere kan ikke motsette seg overføringen eller gjøre gjeldende at den utgjør en bortfallsgrunn for rettsforholdet.\n0 Endret ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 16.",
      "metadata": {
        "source": "lovdata",
        "source_node_id": "PARAGRAF_17",
        "source_heading": "§ 17."
      }
    },
    {
      "provision_ref": "18",
      "section": "18",
      "content": "Loven trer i kraft fra den tid Kongen bestemmer.​1\nFra samme tid oppheves – – –.\n0 Endret ved lov 19 des 2008 nr. 117 (ikr. 1 jan 2009 iflg. res. 19 des 2008 nr. 1420), tidligere § 17.\n1 Fra 1 jan 1993 iflg. res. 28 aug 1992 nr. 633.",
      "metadata": {
        "source": "lovdata",
        "source_node_id": "PARAGRAF_18",
        "source_heading": "§ 18."
      }
    }
  ]
}