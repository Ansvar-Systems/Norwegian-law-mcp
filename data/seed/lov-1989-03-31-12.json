{
  "id": "LOV-1989-03-31-12",
  "type": "statute",
  "title": "Midlertidig lov om regulering av inntekter og utbytte",
  "short_name": "Lov om regulering av inntekt og utbytte",
  "status": "in_force",
  "issued_date": "1989-03-31",
  "in_force_date": "1989-04-01",
  "url": "https://lovdata.no/dokument/NLO/lov/1989-03-31-12",
  "description": "Ingestion mode: full_text. Full-text ingestion is explicitly permitted by current policy. Attribution: Lovdata (official source) with source link and NLOD 2.0 attribution for covered content. Policy: full-text statute ingestion permitted for this source scope.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "1. Dette kapitlet gjelder inntekt og arbeidsvilkår m.v. ved arbeid i annens tjeneste.\n2. Arbeidsgivere og arbeidstakere i utenlandske selskaper omfattes av kapitlet når selskapet har fast forretningskontor her i landet og arbeidet utføres i Norge.\n3. Kapitlet omfatter ikke arbeidstakere i norsk virksomhet når arbeidstakerne har sitt faste arbeidssted i utlandet.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "content": "1. Det er forbudt å gi eller motta økning i den inntekt en arbeidstaker lovlig hadde i sin stilling ved lovens ikrafttredelse, utover det som er bestemt i eller i medhold av denne lov.\n2. Med inntekt menes års-, måneds-, ukes- eller timelønn, akkordfortjeneste, gratialer, honorarer, bonus, produksjonspremier, provisjon, gaver, diettgodtgjørelse, godtgjørelse basert på bedriftens overskudd o.l. og all annen godtgjørelse i penger eller naturalytelser.\nMed annen godtgjørelse i penger eller naturalytelser menes bl.a.:\n- Tjenestebolig\n- Dagsaviser til privat bruk, fri telefon og telefongodtgjørelse\n- Tjenestebil, bil til rådighet også utenfor tjenesten og bilgodtgjørelse.\nGaver og naturalytelser som nevnt i forskrifter av 2. september 1977, gitt med hjemmel i lov om skatt av formue og inntekt (skatteloven) § 42 første ledd femte og sjette punktum går ikke inn under begrepet inntekt etter denne loven.\nSom inntekt regnes også sluttvederlag når det regnes som inntekt etter skattelovens § 42 tredje ledd bokstav h).\n3. Dersom ikke annet er bestemt i eller i medhold av denne lov er det også forbudt:\na. Å endre satsene eller beregningsgrunnlaget for bonus, provisjon, produksjonspremie og akkordarbeid, slik at det øker inntekten ut over det nivå som gjaldt ved lovens ikrafttredelse.\nb. Å øke godtgjørelser basert på virksomhetens endelige, regnskapsmessige overskudd. Slike godtgjørelser kan bare utbetales med inntil samme kronebeløp som ble benyttet siste gang de ble utbetalt før 1. mars 1988.\nc. Å gjennomføre endringer i arbeidsvilkårene som vil gi økt inntekt eller høyere timefortjeneste for samme arbeid eller samme inntekt for mindre arbeid.\nDog kan enhver virksomhet følge de satser som til enhver tid gjelder i de statlige regulativer for:\n- reiser innenlands for statens regning\n- reiser i utlandet for statens regning\n- beordringstillegg og kompensasjonstillegg m.v.\n- reiser innenfor tjenestestedet (arbeidsstedet)\n- offentlige tjenestemenns flyttegodtgjøring\nmed mindre virksomheten allerede har ordninger som gir tilsvarende kompensasjon for slike utgifter.\nd. Å yte lønnsforskudd i større utstrekning eller for lengre tid enn fastsatt i tariffavtale eller etter vanlig praksis i virksomheten, eller å yte større lån eller på bedre vilkår enn det som var vanlig i bedriften ved lovens ikrafttredelse. Dog kan renten for løpende lån i virksomheten settes ned tilsvarende rentenedgangen i forretnings- og sparebankene, men ikke lavere enn den til enhver tid gjeldende topprente i Den Norske Stats Husbank.\ne. Å tilsette eller la noen fungere i ledige stillinger på bedre vilkår enn de som gjaldt for stillingen ved lovens ikrafttredelse, med mindre den nytilsatte eller den som fungerer hadde den høyere lønn i sin tidligere stilling.\nRepresentanter i offentlige styrer, utvalg og verv som ved lov er tilstått erstatning for tap av inntekt i forbindelse med utøvelsen av vervet, kan uten hinder av § 2 gis slik erstatning, dog med de begrensninger som følger av regler fastsatt av Kommunal- og arbeidsdepartementet ved kgl.res. av 30. mars 1984.\nf. Å fastsette bedre vilkår for nyopprettede stillinger enn det som følger av tariffavtale eller regulativ som var gjeldende ved lovens ikrafttredelse, eller å nytte en høyere lønnssats for slike stillinger enn det som inntil da var vanlig i vedkommende virksomhet eller etat.\ng. Å fastsette bedre vilkår for arbeidstakere i nyetablerte virksomheter enn det som følger av tariffavtale som bedriften omfattes av, eller å nytte høyere lønnssatser enn det som er vanlig i vedkommende bransje på stedet.\nh. Å sette bort i akkord et arbeid med en akkordfortjeneste som ligger høyere enn det akkordsatsene på stedet ga for tilsvarende arbeid ved lovens ikrafttredelse, eller inngå ny avtale om akkord eller fastsette akkordsatser som vil gi høyere samlet fortjeneste for tilsvarende arbeid enn det som var vanlig på stedet ved lovens ikrafttredelse.\ni. Å øke styrehonorarer m.v.\nj. Å slutte avtale om høyere avlønning, med unntak av avtaler som sluttes etter forhandlinger med hjemmel i § 4 pkt. 1-11.\nDet skal likevel være adgang til å slutte avtale om høyere lønn for arbeidstakere som på grunnlag av omorganisering eller effektivisering i virksomheten har overtatt et vesentlig annet arbeids- og/eller ansvarsområde.\nSlik avtaleinngåelse skal innrapporteres til Forbruker- og administrasjonsdepartementet.\n4. Denne paragraf er ikke til hinder for at sammensetningen av en arbeidstakers inntekt; fastlønn og beregningsgrunnlag for bonus, provisjon, produksjonspremie og akkord endres, så lenge dette ikke fører til at arbeidstakerens samlede inntekt for samme innsats økes.\n5. Forbudet etter pkt. 1 gjelder ikke inntektsøkning som blir gitt for å oppfylle kravene i lov om likestilling mellom kjønnene av 9. juni 1978 nr. 45 § 5.\n6. Hvis arbeidstakeren uriktig fikk en lavere inntekt enn han etter skriftlig avtale hadde rettskrav på, kan dette rettes også etter lovens ikrafttredelse.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "content": "Unntatt fra forbudet i § 2 er:\n1. Gjennomføringen av resultatet av tvistebehandlingen etter bruddet i forhandlingene mellom staten og hovedsammenslutningene/Norsk Lærerlag om innstilling fra utvalget for å vurdere undervisningspersonalets fremtidige arbeidssituasjon (UFA-utvalget).\n2. Tariffrevisjonen vedrørende følgende regulativer/avtaler i statlig tariffområde:\n- Regulativ for reiser innenlands for statens regning (herunder skyssgodtgjørelse)\n- Regulativ for reiser i utlandet for statens regning\n- Regulativ for beordringstillegg og kompensasjonstillegg m.v.\n- Avtale om reiser innenfor tjenestestedet (arbeidsstedet)\n- Regulativ for offentlige tjenestemenns flytningsgodtgjøring.\nAndre avtaler som er avledet av nevnte regulativer, kan reguleres tilsvarende dersom de ikke omfattes av andre ordninger.\nDet vises for øvrig til § 2 pkt. 3 bokstav c.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "content": "1. Arbeidstaker kan gis et tillegg i inntekt på inntil kr. 3,00 pr. arbeidet time for voksne arbeidstakere, basert på en arbeidstid på 37,5 timer pr. uke, dvs. kr. 112,50 pr. uke.\n2. For arbeidstakere som omfattes av avtaleverkene mellom Næringslivets Hovedorganisasjon og henholdsvis Landsorganisasjonen i Norge, Yrkesorganisasjonenes Sentralforbund, Akademikernes Fellesorganisasjon og Norges Arbeidslederforbund, kan partene avtale nærmere hvordan tilleggene etter pkt. 1 skal fordeles innenfor en ramme på gjennomsnittlig kr. 3,00 pr. arbeidet time for arbeidstakere med en arbeidstid på 37,5 timer pr. uke.\n3. Virksomheter/bedrifter hvor arbeidstakere omfattes av avtaleverket mellom Akademikernes Fellesorganisasjon og Næringslivets Hovedorganisasjon, kan bruke inntil 1,5 pst. av lønnsmassen for disse arbeidstakerne for å vedlikeholde systemet for kvalifikasjons-, kompetanse- og/eller alders-/ansiennitetstillegg.\n4. Arbeidstakere i bedrifter hvor Fellesoverenskomstene for Treforedlingsindustrien, Elektrokjemisk Industri, Norsk Hydro og overenskomsten for Hydro Aluminium er gjort gjeldende, kan utover tillegg etter pkt. 1, gis et tillegg på inntil kr. 1,00 pr. time, basert på en arbeidstid på 37,5 timer pr. uke, dvs. kr. 37,50 pr. uke.\n5. Arbeidstakere som omfattes av protokoll av 1. mars 1989 mellom Handel og Kontor i Norge og Handelens Arbeidsgiverforening kan, i stedet for tillegg etter pkt. 1, gis de lønnstillegg som fremgår av protokollen.\n6. Arbeidstakere som omfattes av protokoll av 27. februar 1989 mellom Statstjenestemannskartellet, Yrkesorganisasjonenes Sentralforbund – Seksjon Stat og Norsk Lærerlag og staten v/Forbruker- og administrasjonsdepartementet, kan, i stedet for tillegg etter pkt. 1, gis et tillegg på inntil kr. 7.150,00 pr. år.\nDisse arbeidstakere kan gis ytterligere tillegg innenfor en samlet ramme på 0,1 pst. av lønnsmassen. Tillegg fastsettes i forhandlinger mellom Hovedsammenslutningene/Norsk Lærerlag og Forbruker- og administrasjonsdepartementet.\nAndre arbeidstakere innenfor det statlige tariffområdet kan gis tillegg innenfor samme ramme.\nLønn for åremålstilsatte kan fastsettes og reguleres i samsvar med de prinsipper som hittil har vært benyttet.\n7. Arbeidstakere som omfattes av avtaleverket mellom Landsorganisasjonen i Norge og Næringslivets Hovedorganisasjon, kan gis tillegg i samsvar med lavtlønnsgarantiordninger i dette avtaleverket.\n8. Tariffområder som de siste 4 år har fulgt ett av de tariffområder som er nevnt i pkt. 2, 5 og 6 kan, i stedet for tillegg etter pkt. 1, gi tillegg innenfor rammen for det området de har fulgt. Det gjelder også for det kommunale tariffområdet. Slike avtaler skal godkjennes før de settes i verk.\n9. Virksomheter som de siste 4 år har fulgt ett av de tariffområder som er nevnt i pkt. 2, 5 eller 6 kan, i stedet for tillegg etter pkt. 1, gi inntil tilsvarende tillegg for det området de har fulgt.\n10. Bedrifter/virksomheter som ved lovens ikrafttredelse ikke har opprettet tariffavtale kan inngå tariffavtale ved tilslutning til eksisterende tariffavtale hvor landsomfattende arbeidstakerorganisasjon eller arbeidsgiverorganisasjon er part, når denne er relevant for bedriften/virksomheten. Arbeidsgiver kan etter slik tariffavtale betale tarifflønn selv om inntekten av den grunn øker.\n11. Arbeidstakere som omfattes av en tariffavtale, kan på grunnlag av endringer i eierforhold o.l. overføres til en mer relevant tariffavtale, og få lønn etter den nye tariffen. Dersom den nye tariffen ikke uten videre kan legges til grunn for enkelte stillingers lønnsplassering, kan det føres tilpasningsforhandlinger. I slike forhandlinger er man bundet til å holde seg innenfor det som er nivået for tilsvarende stillinger i andre virksomheter på stedet.\n12. Tillegg i inntekten etter denne paragraf kan gis fra tidligst 1. april 1989.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "content": "Arbeidstaker som ikke oppnår stillingens fulle lønn eller et tariffbestemt tillegg før en skriftlig avtalt prøvetid på inntil 6 måneder er tilfredsstillende bestått eller en bestemt utdanning er gjennomført, får – uten hinder av § 2 – den fulle lønn eller tillegget når vilkårene er oppfylt. Det samme gjelder lærling som avslutter sin bestemte læretid og har bestått foreskrevne prøver.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "content": "Nye tjenestepensjonsordninger eller andre kollektive forsikringsordninger kan opprettes når dette er bestemt i tariffavtale inngått før 29. februar 1988. Departementet kan ved enkeltvedtak gjøre unntak fra denne bestemmelsen.\nDet skal være adgang til å tegne rene risikoforsikringer til fordel for arbeidstaker.\nPensjonsordninger som er avtalt i virksomheten før 29. februar 1988, kan tilpasses ordningen med avtalefestet rett til å fratre med pensjon før fylte 67 år – avtalefestet pensjon.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "content": "1. Arbeidstakers inntekt kan økes i samsvar med opprykks- eller ansiennitetsregler fastsatt i tariffavtaler inngått før 29. februar 1988, når beløpets størrelse går fram av avtalen og det skal gis etter en bestemt tjenestetid eller oppnådd alder. Det er et vilkår at tillegget skal gis automatisk, og det skal på forhånd være klart hvem som har krav på opprykket. Krever avtalen noen form for vurdering, kan tillegg ikke gis.\n2. Reglene i pkt. 1 omfatter også arbeidstakere som faktisk lønnes i samsvar med tariffavtale som gjelder for virksomheten, uten at vedkommende arbeidstaker selv er direkte bundet av den.\n3. Det kan likevel ikke gis høyere tillegg enn hva som følger av tilsvarende opprykks- og ansiennitetsregler i relevant sentral eller lokal tariffavtale hvor en av partene er medlem av LO, YS eller AF. Slike avtaler må før iverksetting godkjennes av departementet.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "content": "Aksjeselskaper må ikke etter lovens ikrafttredelse dele ut større utbytte enn tilsvarende det høyeste prosentvise utbytte i forhold til aksjekapitalen etter ett av de fire foregående år. Det kan likevel deles ut opptil 12 pst. av aksjekapitalen i utbytte. Utbytte skal regnes i forhold til aksjekapitalen ved utgangen av regnskapsåret.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "content": "Begrensningen i § 8 gjelder ikke utbytte fra selskap som er 100 pst. eiet datterselskap av ett eller flere selskaper innen et konsern. Begrensningen gjelder heller ikke konsernbidrag etter lov av 19. juni 1969 nr. 71 § 15.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "content": "Departementet​1 kan gi nærmere forskrifter til utfylling og gjennomføring av loven. Departementet​1 kan herunder bestemme at andre offentlige myndigheter, statlige eller kommunale, og institusjoner opprettet i medhold av særlov, skal bistå ved gjennomføring og kontroll.\n1 Arbeids- og administrasjonsdepartementet.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "content": "1. Enhver har plikt til å gi de opplysninger vedkommende myndighet krever for gjennomføring av loven og de forskrifter som blir gitt i medhold av den. Taushetsplikt etter lov av 21. november 1952 nr. 2 om betaling og innkreving av skatt § 47 nr. 2, lov om ligningsforvaltning (ligningsloven) av 13. juni 1980 nr. 24 § 3-13, er ikke til hinder for å gi slike opplysninger.\nLov av 10. februar 1967 om behandlingsmåten i forvaltningssaker, § 13 første ledd er heller ikke til hinder for at de som i medfør av stilling eller verv etter lov av 26. juni 1953 nr. 4 om kontroll og regulering av priser, utbytte og konkurranseforhold gir slike opplysninger om forhold som ellers ville vært underlagt taushetsplikt.\n2. Vedkommende myndighet kan også kreve å få granske forretningsbøker, forretningspapirer, møteprotokoller og andre bøker og dokumenter. Om nødvendig kan det kreves hjelp av politiet for å få dem utlevert.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:12",
      "chapter": "3",
      "section": "12",
      "content": "1. Departementet​1 kan ved forskrift og enkeltvedtak gjøre unntak fra loven der det måtte vise seg at lovens bestemmelser vil føre til åpenbare urimeligheter og unntak ellers vil være ubetenkelig.\n2. Vedtak truffet av departementet i medhold av denne lov kan ikke påklages.\n1 Arbeids- og administrasjonsdepartementet.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "content": "1. Den som forsettlig eller uaktsomt bryter de bestemmelser som er gitt i loven her eller i de forskrifter som blir utferdiget i medhold av den, eller som medvirker til det, straffes med bøter.​1\n2. Er loven her eller forskrifter som blir utferdiget i medhold av den, overtrådt av noen som har handlet på vegne av et selskap med begrenset ansvar, et kommandittselskap eller en annen sammenslutning, en stiftelse eller en offentlig virksomhet, kan bøtestraff ilegges foretaket.\n1 Jfr. strl. § 27.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "content": "Loven gjelder også Svalbard og Jan Mayen.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "3:15",
      "chapter": "3",
      "section": "15",
      "content": "Denne lov trer i kraft 1. april 1989 og gjelder til og med 31. mars 1990.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "1. Dette kapitlet gjelder inntekt og arbeidsvilkår m.v. ved arbeid i annens tjeneste.\n2. Arbeidsgivere og arbeidstakere i utenlandske selskaper omfattes av kapitlet når selskapet har fast forretningskontor her i landet og arbeidet utføres i Norge.\n3. Kapitlet omfatter ikke arbeidstakere i norsk virksomhet når arbeidstakerne har sitt faste arbeidssted i utlandet.",
      "metadata": {
        "source": "lovdata",
        "source_node_id": "PARAGRAF_1",
        "source_heading": "§ 1."
      }
    },
    {
      "provision_ref": "1:2",
      "chapter": "1",
      "section": "2",
      "content": "1. Det er forbudt å gi eller motta økning i den inntekt en arbeidstaker lovlig hadde i sin stilling ved lovens ikrafttredelse, utover det som er bestemt i eller i medhold av denne lov.\n2. Med inntekt menes års-, måneds-, ukes- eller timelønn, akkordfortjeneste, gratialer, honorarer, bonus, produksjonspremier, provisjon, gaver, diettgodtgjørelse, godtgjørelse basert på bedriftens overskudd o.l. og all annen godtgjørelse i penger eller naturalytelser.\nMed annen godtgjørelse i penger eller naturalytelser menes bl.a.:\n- Tjenestebolig\n- Dagsaviser til privat bruk, fri telefon og telefongodtgjørelse\n- Tjenestebil, bil til rådighet også utenfor tjenesten og bilgodtgjørelse.\nGaver og naturalytelser som nevnt i forskrifter av 2. september 1977, gitt med hjemmel i lov om skatt av formue og inntekt (skatteloven) § 42 første ledd femte og sjette punktum går ikke inn under begrepet inntekt etter denne loven.\nSom inntekt regnes også sluttvederlag når det regnes som inntekt etter skattelovens § 42 tredje ledd bokstav h).\n3. Dersom ikke annet er bestemt i eller i medhold av denne lov er det også forbudt:\na. Å endre satsene eller beregningsgrunnlaget for bonus, provisjon, produksjonspremie og akkordarbeid, slik at det øker inntekten ut over det nivå som gjaldt ved lovens ikrafttredelse.\nb. Å øke godtgjørelser basert på virksomhetens endelige, regnskapsmessige overskudd. Slike godtgjørelser kan bare utbetales med inntil samme kronebeløp som ble benyttet siste gang de ble utbetalt før 1. mars 1988.\nc. Å gjennomføre endringer i arbeidsvilkårene som vil gi økt inntekt eller høyere timefortjeneste for samme arbeid eller samme inntekt for mindre arbeid.\nDog kan enhver virksomhet følge de satser som til enhver tid gjelder i de statlige regulativer for:\n- reiser innenlands for statens regning\n- reiser i utlandet for statens regning\n- beordringstillegg og kompensasjonstillegg m.v.\n- reiser innenfor tjenestestedet (arbeidsstedet)\n- offentlige tjenestemenns flyttegodtgjøring\nmed mindre virksomheten allerede har ordninger som gir tilsvarende kompensasjon for slike utgifter.\nd. Å yte lønnsforskudd i større utstrekning eller for lengre tid enn fastsatt i tariffavtale eller etter vanlig praksis i virksomheten, eller å yte større lån eller på bedre vilkår enn det som var vanlig i bedriften ved lovens ikrafttredelse. Dog kan renten for løpende lån i virksomheten settes ned tilsvarende rentenedgangen i forretnings- og sparebankene, men ikke lavere enn den til enhver tid gjeldende topprente i Den Norske Stats Husbank.\ne. Å tilsette eller la noen fungere i ledige stillinger på bedre vilkår enn de som gjaldt for stillingen ved lovens ikrafttredelse, med mindre den nytilsatte eller den som fungerer hadde den høyere lønn i sin tidligere stilling.\nRepresentanter i offentlige styrer, utvalg og verv som ved lov er tilstått erstatning for tap av inntekt i forbindelse med utøvelsen av vervet, kan uten hinder av § 2 gis slik erstatning, dog med de begrensninger som følger av regler fastsatt av Kommunal- og arbeidsdepartementet ved kgl.res. av 30. mars 1984.\nf. Å fastsette bedre vilkår for nyopprettede stillinger enn det som følger av tariffavtale eller regulativ som var gjeldende ved lovens ikrafttredelse, eller å nytte en høyere lønnssats for slike stillinger enn det som inntil da var vanlig i vedkommende virksomhet eller etat.\ng. Å fastsette bedre vilkår for arbeidstakere i nyetablerte virksomheter enn det som følger av tariffavtale som bedriften omfattes av, eller å nytte høyere lønnssatser enn det som er vanlig i vedkommende bransje på stedet.\nh. Å sette bort i akkord et arbeid med en akkordfortjeneste som ligger høyere enn det akkordsatsene på stedet ga for tilsvarende arbeid ved lovens ikrafttredelse, eller inngå ny avtale om akkord eller fastsette akkordsatser som vil gi høyere samlet fortjeneste for tilsvarende arbeid enn det som var vanlig på stedet ved lovens ikrafttredelse.\ni. Å øke styrehonorarer m.v.\nj. Å slutte avtale om høyere avlønning, med unntak av avtaler som sluttes etter forhandlinger med hjemmel i § 4 pkt. 1-11.\nDet skal likevel være adgang til å slutte avtale om høyere lønn for arbeidstakere som på grunnlag av omorganisering eller effektivisering i virksomheten har overtatt et vesentlig annet arbeids- og/eller ansvarsområde.\nSlik avtaleinngåelse skal innrapporteres til Forbruker- og administrasjonsdepartementet.\n4. Denne paragraf er ikke til hinder for at sammensetningen av en arbeidstakers inntekt; fastlønn og beregningsgrunnlag for bonus, provisjon, produksjonspremie og akkord endres, så lenge dette ikke fører til at arbeidstakerens samlede inntekt for samme innsats økes.\n5. Forbudet etter pkt. 1 gjelder ikke inntektsøkning som blir gitt for å oppfylle kravene i lov om likestilling mellom kjønnene av 9. juni 1978 nr. 45 § 5.\n6. Hvis arbeidstakeren uriktig fikk en lavere inntekt enn han etter skriftlig avtale hadde rettskrav på, kan dette rettes også etter lovens ikrafttredelse.",
      "metadata": {
        "source": "lovdata",
        "source_node_id": "PARAGRAF_2",
        "source_heading": "§ 2."
      }
    },
    {
      "provision_ref": "1:3",
      "chapter": "1",
      "section": "3",
      "content": "Unntatt fra forbudet i § 2 er:\n1. Gjennomføringen av resultatet av tvistebehandlingen etter bruddet i forhandlingene mellom staten og hovedsammenslutningene/Norsk Lærerlag om innstilling fra utvalget for å vurdere undervisningspersonalets fremtidige arbeidssituasjon (UFA-utvalget).\n2. Tariffrevisjonen vedrørende følgende regulativer/avtaler i statlig tariffområde:\n- Regulativ for reiser innenlands for statens regning (herunder skyssgodtgjørelse)\n- Regulativ for reiser i utlandet for statens regning\n- Regulativ for beordringstillegg og kompensasjonstillegg m.v.\n- Avtale om reiser innenfor tjenestestedet (arbeidsstedet)\n- Regulativ for offentlige tjenestemenns flytningsgodtgjøring.\nAndre avtaler som er avledet av nevnte regulativer, kan reguleres tilsvarende dersom de ikke omfattes av andre ordninger.\nDet vises for øvrig til § 2 pkt. 3 bokstav c.",
      "metadata": {
        "source": "lovdata",
        "source_node_id": "PARAGRAF_3",
        "source_heading": "§ 3."
      }
    },
    {
      "provision_ref": "1:4",
      "chapter": "1",
      "section": "4",
      "content": "1. Arbeidstaker kan gis et tillegg i inntekt på inntil kr. 3,00 pr. arbeidet time for voksne arbeidstakere, basert på en arbeidstid på 37,5 timer pr. uke, dvs. kr. 112,50 pr. uke.\n2. For arbeidstakere som omfattes av avtaleverkene mellom Næringslivets Hovedorganisasjon og henholdsvis Landsorganisasjonen i Norge, Yrkesorganisasjonenes Sentralforbund, Akademikernes Fellesorganisasjon og Norges Arbeidslederforbund, kan partene avtale nærmere hvordan tilleggene etter pkt. 1 skal fordeles innenfor en ramme på gjennomsnittlig kr. 3,00 pr. arbeidet time for arbeidstakere med en arbeidstid på 37,5 timer pr. uke.\n3. Virksomheter/bedrifter hvor arbeidstakere omfattes av avtaleverket mellom Akademikernes Fellesorganisasjon og Næringslivets Hovedorganisasjon, kan bruke inntil 1,5 pst. av lønnsmassen for disse arbeidstakerne for å vedlikeholde systemet for kvalifikasjons-, kompetanse- og/eller alders-/ansiennitetstillegg.\n4. Arbeidstakere i bedrifter hvor Fellesoverenskomstene for Treforedlingsindustrien, Elektrokjemisk Industri, Norsk Hydro og overenskomsten for Hydro Aluminium er gjort gjeldende, kan utover tillegg etter pkt. 1, gis et tillegg på inntil kr. 1,00 pr. time, basert på en arbeidstid på 37,5 timer pr. uke, dvs. kr. 37,50 pr. uke.\n5. Arbeidstakere som omfattes av protokoll av 1. mars 1989 mellom Handel og Kontor i Norge og Handelens Arbeidsgiverforening kan, i stedet for tillegg etter pkt. 1, gis de lønnstillegg som fremgår av protokollen.\n6. Arbeidstakere som omfattes av protokoll av 27. februar 1989 mellom Statstjenestemannskartellet, Yrkesorganisasjonenes Sentralforbund – Seksjon Stat og Norsk Lærerlag og staten v/Forbruker- og administrasjonsdepartementet, kan, i stedet for tillegg etter pkt. 1, gis et tillegg på inntil kr. 7.150,00 pr. år.\nDisse arbeidstakere kan gis ytterligere tillegg innenfor en samlet ramme på 0,1 pst. av lønnsmassen. Tillegg fastsettes i forhandlinger mellom Hovedsammenslutningene/Norsk Lærerlag og Forbruker- og administrasjonsdepartementet.\nAndre arbeidstakere innenfor det statlige tariffområdet kan gis tillegg innenfor samme ramme.\nLønn for åremålstilsatte kan fastsettes og reguleres i samsvar med de prinsipper som hittil har vært benyttet.\n7. Arbeidstakere som omfattes av avtaleverket mellom Landsorganisasjonen i Norge og Næringslivets Hovedorganisasjon, kan gis tillegg i samsvar med lavtlønnsgarantiordninger i dette avtaleverket.\n8. Tariffområder som de siste 4 år har fulgt ett av de tariffområder som er nevnt i pkt. 2, 5 og 6 kan, i stedet for tillegg etter pkt. 1, gi tillegg innenfor rammen for det området de har fulgt. Det gjelder også for det kommunale tariffområdet. Slike avtaler skal godkjennes før de settes i verk.\n9. Virksomheter som de siste 4 år har fulgt ett av de tariffområder som er nevnt i pkt. 2, 5 eller 6 kan, i stedet for tillegg etter pkt. 1, gi inntil tilsvarende tillegg for det området de har fulgt.\n10. Bedrifter/virksomheter som ved lovens ikrafttredelse ikke har opprettet tariffavtale kan inngå tariffavtale ved tilslutning til eksisterende tariffavtale hvor landsomfattende arbeidstakerorganisasjon eller arbeidsgiverorganisasjon er part, når denne er relevant for bedriften/virksomheten. Arbeidsgiver kan etter slik tariffavtale betale tarifflønn selv om inntekten av den grunn øker.\n11. Arbeidstakere som omfattes av en tariffavtale, kan på grunnlag av endringer i eierforhold o.l. overføres til en mer relevant tariffavtale, og få lønn etter den nye tariffen. Dersom den nye tariffen ikke uten videre kan legges til grunn for enkelte stillingers lønnsplassering, kan det føres tilpasningsforhandlinger. I slike forhandlinger er man bundet til å holde seg innenfor det som er nivået for tilsvarende stillinger i andre virksomheter på stedet.\n12. Tillegg i inntekten etter denne paragraf kan gis fra tidligst 1. april 1989.",
      "metadata": {
        "source": "lovdata",
        "source_node_id": "PARAGRAF_4",
        "source_heading": "§ 4."
      }
    },
    {
      "provision_ref": "1:5",
      "chapter": "1",
      "section": "5",
      "content": "Arbeidstaker som ikke oppnår stillingens fulle lønn eller et tariffbestemt tillegg før en skriftlig avtalt prøvetid på inntil 6 måneder er tilfredsstillende bestått eller en bestemt utdanning er gjennomført, får – uten hinder av § 2 – den fulle lønn eller tillegget når vilkårene er oppfylt. Det samme gjelder lærling som avslutter sin bestemte læretid og har bestått foreskrevne prøver.",
      "metadata": {
        "source": "lovdata",
        "source_node_id": "PARAGRAF_5",
        "source_heading": "§ 5."
      }
    },
    {
      "provision_ref": "1:6",
      "chapter": "1",
      "section": "6",
      "content": "Nye tjenestepensjonsordninger eller andre kollektive forsikringsordninger kan opprettes når dette er bestemt i tariffavtale inngått før 29. februar 1988. Departementet kan ved enkeltvedtak gjøre unntak fra denne bestemmelsen.\nDet skal være adgang til å tegne rene risikoforsikringer til fordel for arbeidstaker.\nPensjonsordninger som er avtalt i virksomheten før 29. februar 1988, kan tilpasses ordningen med avtalefestet rett til å fratre med pensjon før fylte 67 år – avtalefestet pensjon.",
      "metadata": {
        "source": "lovdata",
        "source_node_id": "PARAGRAF_6",
        "source_heading": "§ 6."
      }
    },
    {
      "provision_ref": "1:7",
      "chapter": "1",
      "section": "7",
      "content": "1. Arbeidstakers inntekt kan økes i samsvar med opprykks- eller ansiennitetsregler fastsatt i tariffavtaler inngått før 29. februar 1988, når beløpets størrelse går fram av avtalen og det skal gis etter en bestemt tjenestetid eller oppnådd alder. Det er et vilkår at tillegget skal gis automatisk, og det skal på forhånd være klart hvem som har krav på opprykket. Krever avtalen noen form for vurdering, kan tillegg ikke gis.\n2. Reglene i pkt. 1 omfatter også arbeidstakere som faktisk lønnes i samsvar med tariffavtale som gjelder for virksomheten, uten at vedkommende arbeidstaker selv er direkte bundet av den.\n3. Det kan likevel ikke gis høyere tillegg enn hva som følger av tilsvarende opprykks- og ansiennitetsregler i relevant sentral eller lokal tariffavtale hvor en av partene er medlem av LO, YS eller AF. Slike avtaler må før iverksetting godkjennes av departementet.",
      "metadata": {
        "source": "lovdata",
        "source_node_id": "PARAGRAF_7",
        "source_heading": "§ 7."
      }
    },
    {
      "provision_ref": "2:8",
      "chapter": "2",
      "section": "8",
      "content": "Aksjeselskaper må ikke etter lovens ikrafttredelse dele ut større utbytte enn tilsvarende det høyeste prosentvise utbytte i forhold til aksjekapitalen etter ett av de fire foregående år. Det kan likevel deles ut opptil 12 pst. av aksjekapitalen i utbytte. Utbytte skal regnes i forhold til aksjekapitalen ved utgangen av regnskapsåret.",
      "metadata": {
        "source": "lovdata",
        "source_node_id": "PARAGRAF_8",
        "source_heading": "§ 8."
      }
    },
    {
      "provision_ref": "2:9",
      "chapter": "2",
      "section": "9",
      "content": "Begrensningen i § 8 gjelder ikke utbytte fra selskap som er 100 pst. eiet datterselskap av ett eller flere selskaper innen et konsern. Begrensningen gjelder heller ikke konsernbidrag etter lov av 19. juni 1969 nr. 71 § 15.",
      "metadata": {
        "source": "lovdata",
        "source_node_id": "PARAGRAF_9",
        "source_heading": "§ 9."
      }
    },
    {
      "provision_ref": "3:10",
      "chapter": "3",
      "section": "10",
      "content": "Departementet​1 kan gi nærmere forskrifter til utfylling og gjennomføring av loven. Departementet​1 kan herunder bestemme at andre offentlige myndigheter, statlige eller kommunale, og institusjoner opprettet i medhold av særlov, skal bistå ved gjennomføring og kontroll.\n1 Arbeids- og administrasjonsdepartementet.",
      "metadata": {
        "source": "lovdata",
        "source_node_id": "PARAGRAF_10",
        "source_heading": "§ 10."
      }
    },
    {
      "provision_ref": "3:11",
      "chapter": "3",
      "section": "11",
      "content": "1. Enhver har plikt til å gi de opplysninger vedkommende myndighet krever for gjennomføring av loven og de forskrifter som blir gitt i medhold av den. Taushetsplikt etter lov av 21. november 1952 nr. 2 om betaling og innkreving av skatt § 47 nr. 2, lov om ligningsforvaltning (ligningsloven) av 13. juni 1980 nr. 24 § 3-13, er ikke til hinder for å gi slike opplysninger.\nLov av 10. februar 1967 om behandlingsmåten i forvaltningssaker, § 13 første ledd er heller ikke til hinder for at de som i medfør av stilling eller verv etter lov av 26. juni 1953 nr. 4 om kontroll og regulering av priser, utbytte og konkurranseforhold gir slike opplysninger om forhold som ellers ville vært underlagt taushetsplikt.\n2. Vedkommende myndighet kan også kreve å få granske forretningsbøker, forretningspapirer, møteprotokoller og andre bøker og dokumenter. Om nødvendig kan det kreves hjelp av politiet for å få dem utlevert.",
      "metadata": {
        "source": "lovdata",
        "source_node_id": "PARAGRAF_11",
        "source_heading": "§ 11."
      }
    },
    {
      "provision_ref": "3:12",
      "chapter": "3",
      "section": "12",
      "content": "1. Departementet​1 kan ved forskrift og enkeltvedtak gjøre unntak fra loven der det måtte vise seg at lovens bestemmelser vil føre til åpenbare urimeligheter og unntak ellers vil være ubetenkelig.\n2. Vedtak truffet av departementet i medhold av denne lov kan ikke påklages.\n1 Arbeids- og administrasjonsdepartementet.",
      "metadata": {
        "source": "lovdata",
        "source_node_id": "PARAGRAF_12",
        "source_heading": "§ 12."
      }
    },
    {
      "provision_ref": "3:13",
      "chapter": "3",
      "section": "13",
      "content": "1. Den som forsettlig eller uaktsomt bryter de bestemmelser som er gitt i loven her eller i de forskrifter som blir utferdiget i medhold av den, eller som medvirker til det, straffes med bøter.​1\n2. Er loven her eller forskrifter som blir utferdiget i medhold av den, overtrådt av noen som har handlet på vegne av et selskap med begrenset ansvar, et kommandittselskap eller en annen sammenslutning, en stiftelse eller en offentlig virksomhet, kan bøtestraff ilegges foretaket.\n1 Jfr. strl. § 27.",
      "metadata": {
        "source": "lovdata",
        "source_node_id": "PARAGRAF_13",
        "source_heading": "§ 13."
      }
    },
    {
      "provision_ref": "3:14",
      "chapter": "3",
      "section": "14",
      "content": "Loven gjelder også Svalbard og Jan Mayen.",
      "metadata": {
        "source": "lovdata",
        "source_node_id": "PARAGRAF_14",
        "source_heading": "§ 14."
      }
    },
    {
      "provision_ref": "3:15",
      "chapter": "3",
      "section": "15",
      "content": "Denne lov trer i kraft 1. april 1989 og gjelder til og med 31. mars 1990.",
      "metadata": {
        "source": "lovdata",
        "source_node_id": "PARAGRAF_15",
        "source_heading": "§ 15."
      }
    }
  ]
}